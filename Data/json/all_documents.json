[
  {
    "Title": "",
    "Date": "1870-04-24",
    "Text": "COSTITUZIONE DOGMATICADEI FILIUS*DEL SOMMO PONTEFICEPIO IXIl Vescovo Pio, servo dei servi di Dio, con l\u2019approvazione del Sacro Concilio. A perpetua memoria.Il Figlio di Dio e Redentore del genere umano, il Signore Nostro Ges\u00f9 Cristo, accingendosi a ritornare al Padre celeste, promise che sarebbe rimasto con la sua Chiesa militante sulla terra, tutti i giorni, fino alla consumazione dei secoli. Pertanto Egli, in nessun tempo, mai tralasci\u00f2 di essere sollecito ad aiutare la sua sposa diletta, di assisterla nell\u2019insegnamento, di benedirla nelle sue opere, di soccorrerla nei pericoli. Questa sua salutare Provvidenza, come apparve di continuo da altri innumerevoli benefici, cos\u00ec si manifest\u00f2 grandissima in quei frutti che pervennero a tutto l\u2019Orbe cristiano dai vari Concili Ecumenici e segnatamente da quello di Trento, quantunque sia stato celebrato in tempi malagevoli.Da questo Concilio infatti furono pi\u00f9 espressamente definiti e pi\u00f9 ampiamente esposti i dogmi santissimi della Religione, con la condanna e la repressione degli errori. Da tale Concilio venne reintegrata la disciplina ecclesiastica e pi\u00f9 saldamente rinsaldata; fu promosso nel Clero l\u2019amore della scienza e della piet\u00e0; furono preparati i collegi per educare gli adolescenti alla milizia sacerdotale; infine, furono restaurati i costumi del popolo cristiano con una pi\u00f9 diligente istruzione dei fedeli e con l\u2019uso pi\u00f9 frequente dei Sacramenti. Ne deriv\u00f2 inoltre una maggiore comunione delle membra col Capo visibile, e si aggiunse maggior vigore a tutto il Corpo mistico di Cristo; si moltiplicarono gli ordini religiosi e gli altri istituti di piet\u00e0 cristiana, e sorse quell\u2019ardore assiduo e costante nel propagare largamente per il mondo il regno di Cristo, fino allo spargimento del sangue.Ma mentre, con animo grato, rammentiamo doverosamente questi ed altri benefici che la divina clemenza ha elargito alla Chiesa, specialmente per mezzo dell\u2019ultimo Sinodo ecumenico, non possiamo comprimere l\u2019acerbo dolore causato principalmente dal fatto che o cadde in disprezzo presso moltissimi l\u2019autorit\u00e0 del predetto santo Concilio, o perch\u00e9 si trascurarono i suoi sapientissimi decreti.Certamente nessuno ignora che le eresie, gi\u00e0 condannate dai Padri del Concilio Tridentino, si divisero in varie sette in conseguenza del rigetto che si faceva del divino magistero della Chiesa e con il lasciare in bal\u00eca del giudizio di ciascuno le verit\u00e0 relative alla religione; e queste sette, discordando tra loro e combattendosi, fecero venir meno in molti ogni fede in Cristo. Cos\u00ec le stesse Sacre Scritture, che prima erano proclamate come la sola fonte della verit\u00e0 e il codice unico della dottrina cristiana, finirono coll\u2019essere ritenute non pi\u00f9 libri divini, fino ad essere annoverate fra i racconti mitici.Allora nacque e si diffuse ampiamente quella dottrina del razionalismo, o naturalismo, che combattendo in tutto la religione cristiana appunto perch\u00e9 di istituzione soprannaturale, con ogni sforzo si adopera di ottenere che, bandito il Cristo (il solo Signore e Salvatore nostro) sia dalla mente degli uomini, sia dalla vita e dai costumi dei popoli, si potesse instaurare il regno \u2013 come dicono \u2013 della pura ragione e della natura. Abbandonata poi e rigettata la religione cristiana, rinnegato il vero Dio e il suo Cristo, alla fine molti precipitarono nel baratro del panteismo, del materialismo, dell\u2019ateismo, cosicch\u00e9, negando la stessa natura razionale e ogni norma di giustizia e di rettitudine, arrivano ad abbattere i fondamenti essenziali della societ\u00e0 umana.Imperversando poi dovunque questa empiet\u00e0, accadde miserabilmente che molti, pure figli della Chiesa cattolica, si smarrirono dalla via della vera piet\u00e0, ed oscurandosi in loro a poco a poco le verit\u00e0, si attenu\u00f2 anche il sentire cattolico. Trasportati da queste instabili e speciose dottrine, confondendo malamente la natura con la grazia, la scienza umana con la fede divina, arrivano a corrompere il senso genuino dei dogmi professati dalla Santa Madre Chiesa e mettono in pericolo l\u2019integrit\u00e0 e la sincerit\u00e0 della fede.In considerazione di tutte queste cose, come non possono commuoversi le intime viscere della Chiesa? Poich\u00e9, come Dio vuole che tutti gli uomini siano salvi e giungano a conoscere la verit\u00e0; come Cristo venne per salvare ci\u00f2 che era perduto a congregare in uno i figli che erano dispersi, cos\u00ec la Chiesa, costituita da Dio Madre e Maestra dei popoli, ben sa di essere debitrice a tutti: pertanto \u00e8 sempre pronta a sollevare i caduti, a sostenere i vacillanti, ad abbracciare quelli che ritornano, a confermare i buoni e ad indirizzarli verso le cose migliori.Perci\u00f2 in nessun tempo essa pu\u00f2 astenersi dall\u2019attestare e predicare la verit\u00e0 di Dio che risana ogni cosa, non ignorando quello che a lei \u00e8 stato detto: \u201cLo Spirito mio che \u00e8 in te, e le mie parole che posi sulla tua bocca, non si allontaneranno dalla tua bocca n\u00e9 ora, n\u00e9 mai\u201d (Is 49,21).Noi dunque, seguendo le orme dei Nostri Predecessori, in virt\u00f9 del Nostro Apostolico mandato, non cessiamo mai d\u2019insegnare e difendere la verit\u00e0 cattolica e di condannare le dottrine perverse.Ora poi essendo qui uniti con Noi, deliberanti, tutti i Vescovi del mondo cattolico, dalla Nostra autorit\u00e0 congregati nello Spirito Santo in questo Concilio Ecumenico, fondandoci sulla parola di Dio, contenuta nella Scrittura e nella Tradizione, come l\u2019abbiamo ricevuta, santamente custodita e genuinamente interpretata dalla Chiesa cattolica, determinammo di professare e dichiarare al cospetto di tutti, da questa Cattedra di Pietro, con la potest\u00e0 a Noi trasmessa da Dio, la salutare dottrina di Cristo, proscrivendo e condannando gli errori ad essa contrari.Capitolo I - Dio creatore di tutte le coseLa Santa Chiesa Cattolica Apostolica Romana crede e confessa che uno solo \u00e8 il Dio vivo e vero, Creatore e Signore del cielo e della terra, onnipotente, eterno, immenso, incomprensibile, infinito per intelletto, volont\u00e0 e per ogni perfezione, il quale essendo unica singolare, assolutamente semplice ed immutabile sostanza spirituale deve essere predicato realmente e per essenza, distinto dal mondo, in s\u00e9 e per s\u00e9 beatissimo, ineffabilmente eccelso sopra tutte le cose che sono e che si possono concepire fuori di Lui.Questo solo vero Dio, per la Sua bont\u00e0 e per la Sua onnipotente virt\u00f9, non gi\u00e0 per accrescere od acquistare la Sua beatitudine, ma per manifestare la Sua perfezione attraverso i beni che dona alle Sue creature, con liberissima decisione fin dal principio del tempo produsse dal nulla l\u2019una e l\u2019altra creatura contemporaneamente, la spirituale e la corporale, cio\u00e8 l\u2019angelica e la terrena, e quindi l\u2019umana, costituita in comune di spirito e di corpo .Iddio, con la Sua provvidenza, conserva e governa tutte le cose che Egli ha creato, estendendosi da un confine all\u2019altro con forza, e disponendo soavemente ogni cosa (Sap 8,1). Infatti, tutte le cose sono nude e scoperte ai Suoi occhi (cf. Eb 4,13), anche quelle che per libera scelta delle creature saranno in avvenire.Capitolo II - La RivelazioneLa medesima Santa Madre Chiesa professa ed insegna che Dio, principio e fine di tutte le cose, pu\u00f2 essere conosciuto con certezza al lume naturale della ragione umana attraverso le cose create; infatti, le cose invisibili di Lui vengono conosciute dall\u2019intelligenza della creatura umana attraverso le cose che furono fatte (Rm 1,20). Tuttavia piacque alla Sua bont\u00e0 e alla Sua sapienza rivelare se stesso e i decreti della Sua volont\u00e0 al genere umano attraverso un\u2019altra via, la soprannaturale, secondo il detto dell\u2019Apostolo: \u201cDio, che molte volte e in vari modi parl\u00f2 un tempo ai padri attraverso i Profeti, recentemente, in codesti giorni, ha parlato a noi attraverso il Figlio\u201d (Eb 1,1-2).Si deve a questa divina Rivelazione se tutto ci\u00f2 che delle cose divine non \u00e8 di per s\u00e9 assolutamente inaccessibile alla ragione umana, anche nella presente condizione del genere umano pu\u00f2 facilmente essere conosciuto da tutti con certezza e senza alcun pericolo di errore. Tuttavia non per questo motivo deve dirsi assolutamente necessaria la Rivelazione, ma perch\u00e9 nella Sua infinita bont\u00e0 Dio destin\u00f2 l\u2019uomo ad un fine soprannaturale, cio\u00e8 alla partecipazione dei beni divini, che superano totalmente l\u2019intelligenza della mente umana; infatti Dio ha preparato per coloro che Lo amano quelle cose che nessun occhio vide, nessun orecchio mai ud\u00ec, nessun cuore umano conobbe (1Cor 2,9).Questa Rivelazione soprannaturale, secondo la fede della Chiesa universale, proclamata anche dal santo Concilio Tridentino, \u00e8 contenuta nei libri scritti e nelle tradizioni non scritte ricevute dagli Apostoli dalla stessa bocca di Cristo o dagli Apostoli dalla stessa bocca di Cristo o dagli Apostoli, ispirati dallo Spirito Santo, tramandate di generazione in generazione fino a noi . Ora questi libri, sia del Vecchio che del Nuovo Testamento, integri in tutte le loro parti, come sono numerati nel decreto del medesimo Concilio e come si trovano tradotti nell\u2019antica edizione latina, devono ritenersi per sacri e canonici. La Chiesa li considera sacri e canonici non perch\u00e9, composti da opera umana, siano poi stati approvati dalla sua autorit\u00e0, e neppure perch\u00e9 contengono la Rivelazione divina senza errore, ma perch\u00e9, essendo stati scritti sotto l\u2019ispirazione dello Spirito Santo, hanno Dio come autore e come tali sono stati affidati alla Chiesa.Poich\u00e9 quelle cose che il santo Concilio Tridentino decret\u00f2 per porre conveniente freno alle menti presuntuose sono state interpretate in modo malvagio da taluni, Noi rinnoviamo il medesimo decreto e dichiariamo che questo \u00e8 il suo significato: nelle cose della fede e dei costumi appartenenti alla edificazione della dottrina Cristiana deve essere tenuto per vero quel senso della sacra Scrittura che ha sempre tenuto e tiene la Santa Madre Chiesa, alla cui autorit\u00e0 spetta giudicare del vero pensiero e della vera interpretazione delle sante Scritture; perci\u00f2 a nessuno deve essere lecito interpretare tale Scrittura contro questo intendimento o anche contro l\u2019unanime giudizio dei Padri.Capitolo III - La FedeEssendo l\u2019uomo, in tutto il suo essere, dipendente da Dio, suo Creatore e Signore, ed essendo la ragione creata completamente soggetta alla Verit\u00e0 increata, noi siamo tenuti a prestare con la fede il nostro pieno ossequio di mente e di volont\u00e0 a Dio rivelante. La Chiesa cattolica professa che questa fede, che \u00e8 l\u2019inizio della salvezza dell\u2019uomo, \u00e8 una virt\u00f9 soprannaturale, con la quale, sotto l\u2019ispirazione e la grazia di Dio, crediamo che le cose da Lui rivelate sono vere, non per la loro intrinseca verit\u00e0 individuata col lume naturale della ragione, ma per l\u2019autorit\u00e0 dello stesso Dio rivelante, il quale n\u00e9 pu\u00f2 ingannarsi, n\u00e9 pu\u00f2 ingannare. La fede \u00e8, per testimonianza dell\u2019Apostolo, sostanza delle cose sperate, argomento delle non apparenti (Eb 11,1).Ma affinch\u00e9 l\u2019ossequio della nostra fede fosse conforme alla ragione, Dio ha voluto che agli aiuti interiori dello Spirito Santo, si unissero gli argomenti esterni della sua Rivelazione, cio\u00e8 gli interventi divini, come sono principalmente i miracoli e le profezie che dimostrano luminosamente l\u2019onnipotenza e la scienza infinita di Dio e sono segni certissimi della divina Rivelazione e adatti all\u2019intelligenza di tutti. Per questo Mos\u00e8 e i profeti, ma specialmente Cristo Signore fecero molti e chiari miracoli e profezie; e degli Apostoli leggiamo: \u201cEssi poi partirono e predicarono dappertutto, cooperando il Signore e confermando la loro predicazione con prodigi che li accompagnavano\u201d (Mc 16,20).Sta pure scritto: \u201cAbbiamo il linguaggio profetico pi\u00f9 sicuro, che fate bene ad osservare, come lampada che splende in un luogo oscuro\u201d .Bench\u00e9, dunque, l\u2019assenso alla fede non sia un cieco impulso dell\u2019anima, tuttavia nessuno riesce ad aderire alla verit\u00e0 del Vangelo nel modo necessario per il conseguimento dell\u2019eterna salvezza, senza l\u2019illustrazione e l\u2019ispirazione dello Spirito Santo, il quale d\u00e0 a tutti soavit\u00e0 nel consentire e credere alla verit\u00e0 . Pertanto la stessa fede, anche quando non opera per la carit\u00e0, \u00e8 dono di Dio, e il suo atto \u00e8 opera ordinata alla salvezza, con cui l\u2019uomo presta a Dio libera obbedienza, cooperando e consentendo alla Sua grazia, alla quale per\u00f2 pu\u00f2 sempre resistere.Quindi si devono credere con fede divina e cattolica tutte quelle cose che sono contenute nella parola di Dio, scritta o trasmessa per tradizione, e che vengono proposte dalla Chiesa, o con solenne definizione, o con il magistero ordinario e universale, come divinamente ispirate, e pertanto da credersi.Poich\u00e9 senza la fede \u00e8 impossibile piacere a Dio e giungere all\u2019unione con i suoi figli, cos\u00ec senza di essa nessuno potr\u00e0 mai essere assoluto, come pure nessuno conseguir\u00e0 la vita eterna senza aver perseverato in essa sino alla fine. Affinch\u00e9 poi potessimo adempiere il dovere di abbracciare la vera fede e perseverare costantemente in essa, Dio, mediante il Suo Figlio Unigenito, istitu\u00ec la Chiesa e la insign\u00ec di cos\u00ec chiare note perch\u00e9 potesse essere conosciuta da tutti come custode e maestra della parola rivelata. Infatti alla sola Chiesa cattolica appartengono tutte quelle cose cos\u00ec ricche e cos\u00ec meravigliose che sono state divinamente predisposte per la credibilit\u00e0 della fede cristiana. Anzi, la Chiesa, per se stessa, cio\u00e8 per la sua ammirevole propagazione nel mondo, per la sua esimia santit\u00e0 e per l\u2019inesausta fecondit\u00e0 di tutti i suoi beni, per la sua unit\u00e0, per l\u2019invitta solidit\u00e0 \u00e8 un grande e perenne motivo di credibilit\u00e0, una testimonianza irrefragabile della sua istituzione divina.Onde avviene che essa, come vessillo levato fra le genti (Is 11,12), invita continuamente a s\u00e9 quelli che non credono, e assicura i suoi figli che la fede da loro professata poggia su solidissimo fondamento. A questa testimonianza proviene un efficacissimo aiuto dalla suprema virt\u00f9. Infatti il misericordioso Signore eccita gli erranti, e li aiuta con la sua grazia affinch\u00e9 possano giungere a conoscere la verit\u00e0; conferma con la stessa grazia coloro che trasse dalle tenebre nella sua mirabile luce, affinch\u00e9 perseverino nella stessa luce: non abbandona mai nessuno se non \u00e8 abbandonato. Conseguentemente, non \u00e8 pari la condizione di coloro che con il celeste dono della fede aderirono alla verit\u00e0 cattolica e la condizione di coloro che, guidati da opinioni umane, seguono una falsa religione. Infatti, quelli che sotto il magistero della Chiesa hanno ricevuto la fede, non possono avere alcun giusto motivo per cambiare o mettere in dubbio la loro fede. Stando cos\u00ec le cose, rendendo grazie a Dio Padre, il quale ci ha fatti degni di partecipare nella luce alla sorte dei santi, non trascuriamo tanta salvezza, ma guardando all\u2019autore e perfezionatore della fede, Ges\u00f9, manteniamo immutata la confessione della nostra speranza.Capitolo IV - Della Fede e della RagioneL\u2019ininterrotto pensiero della Chiesa cattolica sostenne e sostiene che esiste un duplice ordine di cognizioni, distinto non solo quanto al principio, ma anche riguardo all\u2019oggetto; quanto al principio, perch\u00e9 in uno conosciamo con la ragione naturale, nell\u2019altro con la fede divina; quanto all\u2019oggetto perch\u00e9, oltre le cose a cui la ragione naturale potrebbe arrivare, ci viene proposto di credere misteri nascosti in Dio: misteri che non possono essere conosciuti senza la rivelazione divina. Per questo l\u2019Apostolo, il quale asserisce che Dio \u00e8 conosciuto dalle genti attraverso le cose che sono state create, trattando poi della grazia e della verit\u00e0 che ci sono venute da Ges\u00f9 Cristo (Gv 1,17), afferma: \u201cNoi parliamo di una sapienza di Dio, misteriosa, che \u00e8 nascosta: di una sapienza che Dio ha ordinato prima dei secoli per la nostra gloria, e che nessuno dei principi di questa terra ha conosciuto. A noi \u00e8 stata rivelata da Dio per mezzo del Suo Spirito: quello Spirito infatti scruta ogni cosa, anche le cose profonde di Dio(1Cor 2,7-9).Lo stesso Figlio Unigenito ringrazia il Padre di aver tenuto nascoste queste cose ai sapienti e di averle rivelate ai pargoli\u201d (Mt 11,25).Per la verit\u00e0, la ragione, quando \u00e8 illuminata dalla fede e cerca diligentemente, piamente e con amore, ottiene, con l\u2019aiuto di Dio, una certa comprensione dei misteri, gi\u00e0 preziosa per s\u00e9, sia per l\u2019analogia con le cose che gi\u00e0 conosce naturalmente, sia per la connessione degli stessi misteri fra di loro relativamente al fine ultimo dell\u2019uomo. Essa, per\u00f2, non \u00e8 mai in grado di comprendere tali misteri allo stesso modo delle verit\u00e0 che costituiscono l\u2019oggetto naturale delle proprie capacit\u00e0 conoscitive. Infatti, i misteri di Dio trascendono per loro natura in modo cos\u00ec elevato l\u2019intelletto creato, che anche se insegnati dalla Rivelazione e accolti con fede, restano tuttavia coperti dal velo della stessa fede e quasi avvolti nell\u2019oscurit\u00e0 finch\u00e9 in questa vita mortale noi pellegriniamo lontani dal Signore: giacch\u00e9 noi camminiamo per fede e non per conoscenza (2Cor 5,7).Ma sebbene la fede sia superiore alla ragione, pure non vi pu\u00f2 essere nessun vero dissenso fra la fede e la ragione, poich\u00e9 il Dio che rivela i misteri della fede e la infonde in noi \u00e8 lo stesso che ha infuso il lume della ragione nell\u2019animo umano; Dio non pu\u00f2 quindi negare se stesso, n\u00e9 la verit\u00e0 contraddire la verit\u00e0. La vana apparenza di queste contraddizioni nasce soprattutto o perch\u00e9 i dogmi della fede non sono stati compresi ed esposti secondo la mente della Chiesa, o perch\u00e9 false opinioni sono state considerate verit\u00e0 dettate dalla ragione. Stabiliamo pertanto che ogni asserzione contraria alla verit\u00e0 della fede illuminata \u00e8 totalmente falsa . La Chiesa, poi, che insieme con l\u2019ufficio apostolico d\u2019insegnare ha ricevuto pure il mandato di custodire il deposito della fede, ha da Dio anche il diritto e il dovere di proscrivere la falsa scienza, affinch\u00e9 nessuno sia ingannato da una filosofia vana e fallace (Col 2,8). Conseguentemente non solo \u00e8 vietato a tutti i fedeli cristiani di difendere come legittime conclusioni della scienza tali opinioni che sono contrarie alla dottrina della fede, specialmente quando sono state riprovate dalla Chiesa, ma gli stessi cristiani sono assolutamente tenuti a considerarle come errori che hanno ingannevole parvenza di verit\u00e0.La fede e la ragione non solo non possono essere mai in contrasto fra loro, ma anzi si aiutano vicendevolmente in modo che la retta ragione dimostri i fondamenti della fede e, illuminata da questa, coltivi la scienza delle cose divine, e la fede, dal canto suo, renda la ragione libera da errori, arricchendola di numerose cognizioni. Pertanto, non \u00e8 affatto vero che la Chiesa si opponga alla cultura delle arti e delle discipline umane; anzi, le coltiva e le favorisce in molti modi. Essa non ignora n\u00e9 disprezza i vantaggi che da esse provengono alla vita umana; anzi dichiara che esse, dato che derivano da Dio, Signore delle scienze, conducono l\u2019uomo a Dio, con l\u2019aiuto della Sua grazia, qualora siano debitamente coltivate. La Chiesa non vieta certamente che le diverse discipline si valgano dei propri principi e del proprio metodo, ciascuna nel proprio ambito, ma mentre riconosce questa giusta libert\u00e0, vigila attentamente che esse non accolgano nel proprio interno errori contrari alla divina dottrina, oppure che, travalicando i propri confini, non occupino n\u00e9 sconvolgano le materie appartenenti alla fede.La dottrina della fede che Dio rivel\u00f2 non \u00e8 proposta alle menti umane come una invenzione filosofica da perfezionare, ma \u00e8 stata consegnata alla Sposa di Cristo come divino deposito perch\u00e9 la custodisca fedelmente e la insegni con magistero infallibile. Quindi deve essere approvato in perpetuo quel significato dei sacri dogmi che la Santa Madre Chiesa ha dichiarato, n\u00e9 mai si deve recedere da quel significato con il pretesto o con le apparenze di una pi\u00f9 completa intelligenza. Crescano dunque e gagliardamente progrediscano, lungo il corso delle et\u00e0 e dei secoli, l\u2019intelligenza e la sapienza, sia dei secoli, sia degli uomini, come di tutta la Chiesa, ma nel proprio settore soltanto, cio\u00e8 nel medesimo dogma, nel medesimo significato, nella medesima affermazione .CANONII - Di Dio creatore di tutte le cose1. Se qualcuno negher\u00e0 l\u2019unico vero Dio Creatore e Signore di tutte le cose visibili ed invisibili: sia anatema.2. Se qualcuno non arrossir\u00e0 affermando che nulla esiste all\u2019infuori della materia: sia anatema.3. Se qualcuno dir\u00e0 che unica e identica \u00e8 la sostanza, o l\u2019essenza, di Dio e di tutte le cose: sia anatema.4. Se qualcuno dir\u00e0 che le cose finite, sia materiali, sia spirituali, o almeno le spirituali, sono emanate dalla sostanza divina; ovvero che la divina essenza per la sua manifestazione ed evoluzione diventa ogni cosa; ovvero infine che Dio \u00e8 ente universale od indefinito, il quale determinando se stesso costituisce l\u2019universo delle cose, distinto in generi, specie ed individui: sia anatema.5. Se qualcuno non dichiara che il mondo e tutte le cose che in esso sono contenute, sia spirituali, sia materiali, secondo tutta la loro sostanza, sono stati da Dio prodotti dal nulla; o dir\u00e0 che Dio non per volont\u00e0 libera da ogni necessit\u00e0, ma tanto necessariamente cre\u00f2, quanto necessariamente ama se stesso; o negher\u00e0 che il mondo sia stato creato a gloria di Dio: sia anatema.II - Della Rivelazione1. Se qualcuno dir\u00e0 che l\u2019unico vero Dio, nostro Creatore e Signore, non pu\u00f2 essere conosciuto con certezza dal lume naturale della ragione umana, attraverso le cose che da Lui sono state fatte: sia anatema.2. Se qualcuno dir\u00e0 che non \u00e8 possibile o spiegabile che l\u2019uomo, attraverso la divina Rivelazione, sia ammaestrato e illuminato su Dio e sul culto che Gli si deve prestare: sia anatema.3. Se qualcuno dir\u00e0 che l\u2019uomo non pu\u00f2 essere divinamente elevato ad una conoscenza e ad una perfezione che superino quelle naturali, ma che pu\u00f2 e deve da se stesso arrivare al possesso di ogni verit\u00e0 e di ogni bene in un continuo progresso: sia anatema.4. Se qualcuno non accetter\u00e0 come sacri e canonici i libri interi della sacra Scrittura, in tutte le loro parti, come li ha accreditati il santo Concilio Tridentino, o negher\u00e0 che siano divinamente ispirati: sia anatema.III - Della Fede1. Se qualcuno dir\u00e0 che la ragione umana \u00e8 cos\u00ec indipendente che Dio non le pu\u00f2 comandare la fede: sia anatema.2. Se qualcuno dir\u00e0 che la fede divina non si distingue dalla conoscenza naturale di Dio e delle cose morali, e che perci\u00f2 non si richiede alla fede divina che la verit\u00e0 rivelata sia creduta per l\u2019autorit\u00e0 di Dio rivelante: sia anatema.3. Se qualcuno dir\u00e0 che la Rivelazione divina non pu\u00f2 rendersi credibile per segni esterni, e che perci\u00f2 gli uomini devono procedere verso la fede solo attraverso l\u2019interiore esperienza o l\u2019ispirazione privata di ciascuno: sia anatema.4. Se qualcuno dir\u00e0 che i miracoli sono impossibili e che quindi la loro narrazione, anche se contenuta nella sacra Scrittura, sia da relegare tra le favole e i miti; ovvero che i miracoli non si possono mai conoscere con certezza, n\u00e9 per mezzo di essi si pu\u00f2 conoscere e provare sufficientemente la divina origine della religione cristiana: sia anatema.5. Se qualcuno dir\u00e0 che l\u2019assenso alla fede cristiana non \u00e8 libero, ma che si produce necessariamente dagli argomenti della ragione umana; ovvero che la grazia di Dio \u00e8 necessaria alla sola fede viva che opera per la carit\u00e0: sia anatema.6. Se qualcuno dir\u00e0 che la condizione dei fedeli e quella di coloro che ancora non sono arrivati all\u2019unica vera fede sono pari, cos\u00ec che i cattolici possono avere giusto motivo per mettere in dubbio la fede che gi\u00e0 ricevettero sotto il magistero della Chiesa, sospendendone l\u2019assenso finch\u00e9 non abbiano compiuto la dimostrazione scientifica della credibilit\u00e0 e della verit\u00e0 della loro fede: sia anatema.IV - Fede e Ragione1. Se qualcuno dir\u00e0 che nella rivelazione divina non \u00e8 contenuto alcun mistero vero e propriamente detto, ma che tutti i dogmi della fede possono essere compresi e dimostrati dalla ragione debitamente coltivata per mezzo dei principi naturali: sia anatema.2. Se qualcuno dir\u00e0 che le discipline umane devono essere trattate con tale libert\u00e0 che le loro asserzioni, anche se contrarie alla dottrina rivelata, possono essere ritenute vere e non possono essere condannate dalla Chiesa: sia anatema.3. Se qualcuno dir\u00e0 che pu\u00f2 accadere che ai dogmi della Chiesa si possa un giorno \u2013 nel continuo progresso della scienza \u2013 attribuire un senso diverso da quello che ha inteso e intende dare la Chiesa: sia anatema.* * *Pertanto, eseguendo il dovere del Nostro supremo ufficio pastorale, per le viscere di Ges\u00f9 Cristo scongiuriamo tutti i fedeli di Cristo, specialmente coloro che presiedono o hanno l\u2019ufficio d\u2019insegnare, anzi comandiamo loro, con l\u2019autorit\u00e0 dello stesso Dio e Salvatore nostro, che dedichino il loro studio e la loro opera per allontanare ed eliminare questi errori dalla Santa Chiesa e spandere la luce della purissima fede.E poich\u00e9 non basta evitare gli errori dell\u2019eresia, se non si fuggono diligentemente anche tutti gli altri errori che pi\u00f9 o meno ad essa si avvicinano, richiamiamo tutti al dovere di osservare anche le Costituzioni e i Decreti con i quali furono condannate e proibite da questa Santa Sede tutte le false dottrine e opinioni di questo genere che qui non sono esplicitamente indicate.Dato a Roma, nella pubblica Sessione solennemente celebrata nella Basilica Vaticana l\u2019anno dell\u2019Incarnazione del Signore 1870, il 24 aprile, nell\u2019anno ventiquattresimo del Nostro Pontificato.--------------------------------------------------*U. Bellocchi (a cura di),Tutte le encicliche e i principali documenti pontifici emanati dal 1740,vol. IV: Pio IX(1846-1878), pp. 319-329, 1995, Libreria Editrice Vaticana, Citt\u00e0 del Vaticano.\n\nCOSTITUZIONE DOGMATICADEI FILIUS*DEL SOMMO PONTEFICEPIO IXIl Vescovo Pio, servo dei servi di Dio, con l\u2019approvazione del Sacro Concilio. A perpetua memoria.Il Figlio di Dio e Redentore del genere umano, il Signore Nostro Ges\u00f9 Cristo, accingendosi a ritornare al Padre celeste, promise che sarebbe rimasto con la sua Chiesa militante sulla terra, tutti i giorni, fino alla consumazione dei secoli. Pertanto Egli, in nessun tempo, mai tralasci\u00f2 di essere sollecito ad aiutare la sua sposa diletta, di assisterla nell\u2019insegnamento, di benedirla nelle sue opere, di soccorrerla nei pericoli. Questa sua salutare Provvidenza, come apparve di continuo da altri innumerevoli benefici, cos\u00ec si manifest\u00f2 grandissima in quei frutti che pervennero a tutto l\u2019Orbe cristiano dai vari Concili Ecumenici e segnatamente da quello di Trento, quantunque sia stato celebrato in tempi malagevoli.Da questo Concilio infatti furono pi\u00f9 espressamente definiti e pi\u00f9 ampiamente esposti i dogmi santissimi della Religione, con la condanna e la repressione degli errori. Da tale Concilio venne reintegrata la disciplina ecclesiastica e pi\u00f9 saldamente rinsaldata; fu promosso nel Clero l\u2019amore della scienza e della piet\u00e0; furono preparati i collegi per educare gli adolescenti alla milizia sacerdotale; infine, furono restaurati i costumi del popolo cristiano con una pi\u00f9 diligente istruzione dei fedeli e con l\u2019uso pi\u00f9 frequente dei Sacramenti. Ne deriv\u00f2 inoltre una maggiore comunione delle membra col Capo visibile, e si aggiunse maggior vigore a tutto il Corpo mistico di Cristo; si moltiplicarono gli ordini religiosi e gli altri istituti di piet\u00e0 cristiana, e sorse quell\u2019ardore assiduo e costante nel propagare largamente per il mondo il regno di Cristo, fino allo spargimento del sangue.Ma mentre, con animo grato, rammentiamo doverosamente questi ed altri benefici che la divina clemenza ha elargito alla Chiesa, specialmente per mezzo dell\u2019ultimo Sinodo ecumenico, non possiamo comprimere l\u2019acerbo dolore causato principalmente dal fatto che o cadde in disprezzo presso moltissimi l\u2019autorit\u00e0 del predetto santo Concilio, o perch\u00e9 si trascurarono i suoi sapientissimi decreti.Certamente nessuno ignora che le eresie, gi\u00e0 condannate dai Padri del Concilio Tridentino, si divisero in varie sette in conseguenza del rigetto che si faceva del divino magistero della Chiesa e con il lasciare in bal\u00eca del giudizio di ciascuno le verit\u00e0 relative alla religione; e queste sette, discordando tra loro e combattendosi, fecero venir meno in molti ogni fede in Cristo. Cos\u00ec le stesse Sacre Scritture, che prima erano proclamate come la sola fonte della verit\u00e0 e il codice unico della dottrina cristiana, finirono coll\u2019essere ritenute non pi\u00f9 libri divini, fino ad essere annoverate fra i racconti mitici.Allora nacque e si diffuse ampiamente quella dottrina del razionalismo, o naturalismo, che combattendo in tutto la religione cristiana appunto perch\u00e9 di istituzione soprannaturale, con ogni sforzo si adopera di ottenere che, bandito il Cristo (il solo Signore e Salvatore nostro) sia dalla mente degli uomini, sia dalla vita e dai costumi dei popoli, si potesse instaurare il regno \u2013 come dicono \u2013 della pura ragione e della natura. Abbandonata poi e rigettata la religione cristiana, rinnegato il vero Dio e il suo Cristo, alla fine molti precipitarono nel baratro del panteismo, del materialismo, dell\u2019ateismo, cosicch\u00e9, negando la stessa natura razionale e ogni norma di giustizia e di rettitudine, arrivano ad abbattere i fondamenti essenziali della societ\u00e0 umana.Imperversando poi dovunque questa empiet\u00e0, accadde miserabilmente che molti, pure figli della Chiesa cattolica, si smarrirono dalla via della vera piet\u00e0, ed oscurandosi in loro a poco a poco le verit\u00e0, si attenu\u00f2 anche il sentire cattolico. Trasportati da queste instabili e speciose dottrine, confondendo malamente la natura con la grazia, la scienza umana con la fede divina, arrivano a corrompere il senso genuino dei dogmi professati dalla Santa Madre Chiesa e mettono in pericolo l\u2019integrit\u00e0 e la sincerit\u00e0 della fede.In considerazione di tutte queste cose, come non possono commuoversi le intime viscere della Chiesa? Poich\u00e9, come Dio vuole che tutti gli uomini siano salvi e giungano a conoscere la verit\u00e0; come Cristo venne per salvare ci\u00f2 che era perduto a congregare in uno i figli che erano dispersi, cos\u00ec la Chiesa, costituita da Dio Madre e Maestra dei popoli, ben sa di essere debitrice a tutti: pertanto \u00e8 sempre pronta a sollevare i caduti, a sostenere i vacillanti, ad abbracciare quelli che ritornano, a confermare i buoni e ad indirizzarli verso le cose migliori.Perci\u00f2 in nessun tempo essa pu\u00f2 astenersi dall\u2019attestare e predicare la verit\u00e0 di Dio che risana ogni cosa, non ignorando quello che a lei \u00e8 stato detto: \u201cLo Spirito mio che \u00e8 in te, e le mie parole che posi sulla tua bocca, non si allontaneranno dalla tua bocca n\u00e9 ora, n\u00e9 mai\u201d (Is 49,21).Noi dunque, seguendo le orme dei Nostri Predecessori, in virt\u00f9 del Nostro Apostolico mandato, non cessiamo mai d\u2019insegnare e difendere la verit\u00e0 cattolica e di condannare le dottrine perverse.Ora poi essendo qui uniti con Noi, deliberanti, tutti i Vescovi del mondo cattolico, dalla Nostra autorit\u00e0 congregati nello Spirito Santo in questo Concilio Ecumenico, fondandoci sulla parola di Dio, contenuta nella Scrittura e nella Tradizione, come l\u2019abbiamo ricevuta, santamente custodita e genuinamente interpretata dalla Chiesa cattolica, determinammo di professare e dichiarare al cospetto di tutti, da questa Cattedra di Pietro, con la potest\u00e0 a Noi trasmessa da Dio, la salutare dottrina di Cristo, proscrivendo e condannando gli errori ad essa contrari.Capitolo I - Dio creatore di tutte le coseLa Santa Chiesa Cattolica Apostolica Romana crede e confessa che uno solo \u00e8 il Dio vivo e vero, Creatore e Signore del cielo e della terra, onnipotente, eterno, immenso, incomprensibile, infinito per intelletto, volont\u00e0 e per ogni perfezione, il quale essendo unica singolare, assolutamente semplice ed immutabile sostanza spirituale deve essere predicato realmente e per essenza, distinto dal mondo, in s\u00e9 e per s\u00e9 beatissimo, ineffabilmente eccelso sopra tutte le cose che sono e che si possono concepire fuori di Lui.Questo solo vero Dio, per la Sua bont\u00e0 e per la Sua onnipotente virt\u00f9, non gi\u00e0 per accrescere od acquistare la Sua beatitudine, ma per manifestare la Sua perfezione attraverso i beni che dona alle Sue creature, con liberissima decisione fin dal principio del tempo produsse dal nulla l\u2019una e l\u2019altra creatura contemporaneamente, la spirituale e la corporale, cio\u00e8 l\u2019angelica e la terrena, e quindi l\u2019umana, costituita in comune di spirito e di corpo .Iddio, con la Sua provvidenza, conserva e governa tutte le cose che Egli ha creato, estendendosi da un confine all\u2019altro con forza, e disponendo soavemente ogni cosa (Sap 8,1). Infatti, tutte le cose sono nude e scoperte ai Suoi occhi (cf. Eb 4,13), anche quelle che per libera scelta delle creature saranno in avvenire.Capitolo II - La RivelazioneLa medesima Santa Madre Chiesa professa ed insegna che Dio, principio e fine di tutte le cose, pu\u00f2 essere conosciuto con certezza al lume naturale della ragione umana attraverso le cose create; infatti, le cose invisibili di Lui vengono conosciute dall\u2019intelligenza della creatura umana attraverso le cose che furono fatte (Rm 1,20). Tuttavia piacque alla Sua bont\u00e0 e alla Sua sapienza rivelare se stesso e i decreti della Sua volont\u00e0 al genere umano attraverso un\u2019altra via, la soprannaturale, secondo il detto dell\u2019Apostolo: \u201cDio, che molte volte e in vari modi parl\u00f2 un tempo ai padri attraverso i Profeti, recentemente, in codesti giorni, ha parlato a noi attraverso il Figlio\u201d (Eb 1,1-2).Si deve a questa divina Rivelazione se tutto ci\u00f2 che delle cose divine non \u00e8 di per s\u00e9 assolutamente inaccessibile alla ragione umana, anche nella presente condizione del genere umano pu\u00f2 facilmente essere conosciuto da tutti con certezza e senza alcun pericolo di errore. Tuttavia non per questo motivo deve dirsi assolutamente necessaria la Rivelazione, ma perch\u00e9 nella Sua infinita bont\u00e0 Dio destin\u00f2 l\u2019uomo ad un fine soprannaturale, cio\u00e8 alla partecipazione dei beni divini, che superano totalmente l\u2019intelligenza della mente umana; infatti Dio ha preparato per coloro che Lo amano quelle cose che nessun occhio vide, nessun orecchio mai ud\u00ec, nessun cuore umano conobbe (1Cor 2,9).Questa Rivelazione soprannaturale, secondo la fede della Chiesa universale, proclamata anche dal santo Concilio Tridentino, \u00e8 contenuta nei libri scritti e nelle tradizioni non scritte ricevute dagli Apostoli dalla stessa bocca di Cristo o dagli Apostoli dalla stessa bocca di Cristo o dagli Apostoli, ispirati dallo Spirito Santo, tramandate di generazione in generazione fino a noi . Ora questi libri, sia del Vecchio che del Nuovo Testamento, integri in tutte le loro parti, come sono numerati nel decreto del medesimo Concilio e come si trovano tradotti nell\u2019antica edizione latina, devono ritenersi per sacri e canonici. La Chiesa li considera sacri e canonici non perch\u00e9, composti da opera umana, siano poi stati approvati dalla sua autorit\u00e0, e neppure perch\u00e9 contengono la Rivelazione divina senza errore, ma perch\u00e9, essendo stati scritti sotto l\u2019ispirazione dello Spirito Santo, hanno Dio come autore e come tali sono stati affidati alla Chiesa.Poich\u00e9 quelle cose che il santo Concilio Tridentino decret\u00f2 per porre conveniente freno alle menti presuntuose sono state interpretate in modo malvagio da taluni, Noi rinnoviamo il medesimo decreto e dichiariamo che questo \u00e8 il suo significato: nelle cose della fede e dei costumi appartenenti alla edificazione della dottrina Cristiana deve essere tenuto per vero quel senso della sacra Scrittura che ha sempre tenuto e tiene la Santa Madre Chiesa, alla cui autorit\u00e0 spetta giudicare del vero pensiero e della vera interpretazione delle sante Scritture; perci\u00f2 a nessuno deve essere lecito interpretare tale Scrittura contro questo intendimento o anche contro l\u2019unanime giudizio dei Padri.Capitolo III - La FedeEssendo l\u2019uomo, in tutto il suo essere, dipendente da Dio, suo Creatore e Signore, ed essendo la ragione creata completamente soggetta alla Verit\u00e0 increata, noi siamo tenuti a prestare con la fede il nostro pieno ossequio di mente e di volont\u00e0 a Dio rivelante. La Chiesa cattolica professa che questa fede, che \u00e8 l\u2019inizio della salvezza dell\u2019uomo, \u00e8 una virt\u00f9 soprannaturale, con la quale, sotto l\u2019ispirazione e la grazia di Dio, crediamo che le cose da Lui rivelate sono vere, non per la loro intrinseca verit\u00e0 individuata col lume naturale della ragione, ma per l\u2019autorit\u00e0 dello stesso Dio rivelante, il quale n\u00e9 pu\u00f2 ingannarsi, n\u00e9 pu\u00f2 ingannare. La fede \u00e8, per testimonianza dell\u2019Apostolo, sostanza delle cose sperate, argomento delle non apparenti (Eb 11,1).Ma affinch\u00e9 l\u2019ossequio della nostra fede fosse conforme alla ragione, Dio ha voluto che agli aiuti interiori dello Spirito Santo, si unissero gli argomenti esterni della sua Rivelazione, cio\u00e8 gli interventi divini, come sono principalmente i miracoli e le profezie che dimostrano luminosamente l\u2019onnipotenza e la scienza infinita di Dio e sono segni certissimi della divina Rivelazione e adatti all\u2019intelligenza di tutti. Per questo Mos\u00e8 e i profeti, ma specialmente Cristo Signore fecero molti e chiari miracoli e profezie; e degli Apostoli leggiamo: \u201cEssi poi partirono e predicarono dappertutto, cooperando il Signore e confermando la loro predicazione con prodigi che li accompagnavano\u201d (Mc 16,20).Sta pure scritto: \u201cAbbiamo il linguaggio profetico pi\u00f9 sicuro, che fate bene ad osservare, come lampada che splende in un luogo oscuro\u201d .Bench\u00e9, dunque, l\u2019assenso alla fede non sia un cieco impulso dell\u2019anima, tuttavia nessuno riesce ad aderire alla verit\u00e0 del Vangelo nel modo necessario per il conseguimento dell\u2019eterna salvezza, senza l\u2019illustrazione e l\u2019ispirazione dello Spirito Santo, il quale d\u00e0 a tutti soavit\u00e0 nel consentire e credere alla verit\u00e0 . Pertanto la stessa fede, anche quando non opera per la carit\u00e0, \u00e8 dono di Dio, e il suo atto \u00e8 opera ordinata alla salvezza, con cui l\u2019uomo presta a Dio libera obbedienza, cooperando e consentendo alla Sua grazia, alla quale per\u00f2 pu\u00f2 sempre resistere.Quindi si devono credere con fede divina e cattolica tutte quelle cose che sono contenute nella parola di Dio, scritta o trasmessa per tradizione, e che vengono proposte dalla Chiesa, o con solenne definizione, o con il magistero ordinario e universale, come divinamente ispirate, e pertanto da credersi.Poich\u00e9 senza la fede \u00e8 impossibile piacere a Dio e giungere all\u2019unione con i suoi figli, cos\u00ec senza di essa nessuno potr\u00e0 mai essere assoluto, come pure nessuno conseguir\u00e0 la vita eterna senza aver perseverato in essa sino alla fine. Affinch\u00e9 poi potessimo adempiere il dovere di abbracciare la vera fede e perseverare costantemente in essa, Dio, mediante il Suo Figlio Unigenito, istitu\u00ec la Chiesa e la insign\u00ec di cos\u00ec chiare note perch\u00e9 potesse essere conosciuta da tutti come custode e maestra della parola rivelata. Infatti alla sola Chiesa cattolica appartengono tutte quelle cose cos\u00ec ricche e cos\u00ec meravigliose che sono state divinamente predisposte per la credibilit\u00e0 della fede cristiana. Anzi, la Chiesa, per se stessa, cio\u00e8 per la sua ammirevole propagazione nel mondo, per la sua esimia santit\u00e0 e per l\u2019inesausta fecondit\u00e0 di tutti i suoi beni, per la sua unit\u00e0, per l\u2019invitta solidit\u00e0 \u00e8 un grande e perenne motivo di credibilit\u00e0, una testimonianza irrefragabile della sua istituzione divina.Onde avviene che essa, come vessillo levato fra le genti (Is 11,12), invita continuamente a s\u00e9 quelli che non credono, e assicura i suoi figli che la fede da loro professata poggia su solidissimo fondamento. A questa testimonianza proviene un efficacissimo aiuto dalla suprema virt\u00f9. Infatti il misericordioso Signore eccita gli erranti, e li aiuta con la sua grazia affinch\u00e9 possano giungere a conoscere la verit\u00e0; conferma con la stessa grazia coloro che trasse dalle tenebre nella sua mirabile luce, affinch\u00e9 perseverino nella stessa luce: non abbandona mai nessuno se non \u00e8 abbandonato. Conseguentemente, non \u00e8 pari la condizione di coloro che con il celeste dono della fede aderirono alla verit\u00e0 cattolica e la condizione di coloro che, guidati da opinioni umane, seguono una falsa religione. Infatti, quelli che sotto il magistero della Chiesa hanno ricevuto la fede, non possono avere alcun giusto motivo per cambiare o mettere in dubbio la loro fede. Stando cos\u00ec le cose, rendendo grazie a Dio Padre, il quale ci ha fatti degni di partecipare nella luce alla sorte dei santi, non trascuriamo tanta salvezza, ma guardando all\u2019autore e perfezionatore della fede, Ges\u00f9, manteniamo immutata la confessione della nostra speranza.Capitolo IV - Della Fede e della RagioneL\u2019ininterrotto pensiero della Chiesa cattolica sostenne e sostiene che esiste un duplice ordine di cognizioni, distinto non solo quanto al principio, ma anche riguardo all\u2019oggetto; quanto al principio, perch\u00e9 in uno conosciamo con la ragione naturale, nell\u2019altro con la fede divina; quanto all\u2019oggetto perch\u00e9, oltre le cose a cui la ragione naturale potrebbe arrivare, ci viene proposto di credere misteri nascosti in Dio: misteri che non possono essere conosciuti senza la rivelazione divina. Per questo l\u2019Apostolo, il quale asserisce che Dio \u00e8 conosciuto dalle genti attraverso le cose che sono state create, trattando poi della grazia e della verit\u00e0 che ci sono venute da Ges\u00f9 Cristo (Gv 1,17), afferma: \u201cNoi parliamo di una sapienza di Dio, misteriosa, che \u00e8 nascosta: di una sapienza che Dio ha ordinato prima dei secoli per la nostra gloria, e che nessuno dei principi di questa terra ha conosciuto. A noi \u00e8 stata rivelata da Dio per mezzo del Suo Spirito: quello Spirito infatti scruta ogni cosa, anche le cose profonde di Dio(1Cor 2,7-9).Lo stesso Figlio Unigenito ringrazia il Padre di aver tenuto nascoste queste cose ai sapienti e di averle rivelate ai pargoli\u201d (Mt 11,25).Per la verit\u00e0, la ragione, quando \u00e8 illuminata dalla fede e cerca diligentemente, piamente e con amore, ottiene, con l\u2019aiuto di Dio, una certa comprensione dei misteri, gi\u00e0 preziosa per s\u00e9, sia per l\u2019analogia con le cose che gi\u00e0 conosce naturalmente, sia per la connessione degli stessi misteri fra di loro relativamente al fine ultimo dell\u2019uomo. Essa, per\u00f2, non \u00e8 mai in grado di comprendere tali misteri allo stesso modo delle verit\u00e0 che costituiscono l\u2019oggetto naturale delle proprie capacit\u00e0 conoscitive. Infatti, i misteri di Dio trascendono per loro natura in modo cos\u00ec elevato l\u2019intelletto creato, che anche se insegnati dalla Rivelazione e accolti con fede, restano tuttavia coperti dal velo della stessa fede e quasi avvolti nell\u2019oscurit\u00e0 finch\u00e9 in questa vita mortale noi pellegriniamo lontani dal Signore: giacch\u00e9 noi camminiamo per fede e non per conoscenza (2Cor 5,7).Ma sebbene la fede sia superiore alla ragione, pure non vi pu\u00f2 essere nessun vero dissenso fra la fede e la ragione, poich\u00e9 il Dio che rivela i misteri della fede e la infonde in noi \u00e8 lo stesso che ha infuso il lume della ragione nell\u2019animo umano; Dio non pu\u00f2 quindi negare se stesso, n\u00e9 la verit\u00e0 contraddire la verit\u00e0. La vana apparenza di queste contraddizioni nasce soprattutto o perch\u00e9 i dogmi della fede non sono stati compresi ed esposti secondo la mente della Chiesa, o perch\u00e9 false opinioni sono state considerate verit\u00e0 dettate dalla ragione. Stabiliamo pertanto che ogni asserzione contraria alla verit\u00e0 della fede illuminata \u00e8 totalmente falsa . La Chiesa, poi, che insieme con l\u2019ufficio apostolico d\u2019insegnare ha ricevuto pure il mandato di custodire il deposito della fede, ha da Dio anche il diritto e il dovere di proscrivere la falsa scienza, affinch\u00e9 nessuno sia ingannato da una filosofia vana e fallace (Col 2,8). Conseguentemente non solo \u00e8 vietato a tutti i fedeli cristiani di difendere come legittime conclusioni della scienza tali opinioni che sono contrarie alla dottrina della fede, specialmente quando sono state riprovate dalla Chiesa, ma gli stessi cristiani sono assolutamente tenuti a considerarle come errori che hanno ingannevole parvenza di verit\u00e0.La fede e la ragione non solo non possono essere mai in contrasto fra loro, ma anzi si aiutano vicendevolmente in modo che la retta ragione dimostri i fondamenti della fede e, illuminata da questa, coltivi la scienza delle cose divine, e la fede, dal canto suo, renda la ragione libera da errori, arricchendola di numerose cognizioni. Pertanto, non \u00e8 affatto vero che la Chiesa si opponga alla cultura delle arti e delle discipline umane; anzi, le coltiva e le favorisce in molti modi. Essa non ignora n\u00e9 disprezza i vantaggi che da esse provengono alla vita umana; anzi dichiara che esse, dato che derivano da Dio, Signore delle scienze, conducono l\u2019uomo a Dio, con l\u2019aiuto della Sua grazia, qualora siano debitamente coltivate. La Chiesa non vieta certamente che le diverse discipline si valgano dei propri principi e del proprio metodo, ciascuna nel proprio ambito, ma mentre riconosce questa giusta libert\u00e0, vigila attentamente che esse non accolgano nel proprio interno errori contrari alla divina dottrina, oppure che, travalicando i propri confini, non occupino n\u00e9 sconvolgano le materie appartenenti alla fede.La dottrina della fede che Dio rivel\u00f2 non \u00e8 proposta alle menti umane come una invenzione filosofica da perfezionare, ma \u00e8 stata consegnata alla Sposa di Cristo come divino deposito perch\u00e9 la custodisca fedelmente e la insegni con magistero infallibile. Quindi deve essere approvato in perpetuo quel significato dei sacri dogmi che la Santa Madre Chiesa ha dichiarato, n\u00e9 mai si deve recedere da quel significato con il pretesto o con le apparenze di una pi\u00f9 completa intelligenza. Crescano dunque e gagliardamente progrediscano, lungo il corso delle et\u00e0 e dei secoli, l\u2019intelligenza e la sapienza, sia dei secoli, sia degli uomini, come di tutta la Chiesa, ma nel proprio settore soltanto, cio\u00e8 nel medesimo dogma, nel medesimo significato, nella medesima affermazione .CANONII - Di Dio creatore di tutte le cose1. Se qualcuno negher\u00e0 l\u2019unico vero Dio Creatore e Signore di tutte le cose visibili ed invisibili: sia anatema.2. Se qualcuno non arrossir\u00e0 affermando che nulla esiste all\u2019infuori della materia: sia anatema.3. Se qualcuno dir\u00e0 che unica e identica \u00e8 la sostanza, o l\u2019essenza, di Dio e di tutte le cose: sia anatema.4. Se qualcuno dir\u00e0 che le cose finite, sia materiali, sia spirituali, o almeno le spirituali, sono emanate dalla sostanza divina; ovvero che la divina essenza per la sua manifestazione ed evoluzione diventa ogni cosa; ovvero infine che Dio \u00e8 ente universale od indefinito, il quale determinando se stesso costituisce l\u2019universo delle cose, distinto in generi, specie ed individui: sia anatema.5. Se qualcuno non dichiara che il mondo e tutte le cose che in esso sono contenute, sia spirituali, sia materiali, secondo tutta la loro sostanza, sono stati da Dio prodotti dal nulla; o dir\u00e0 che Dio non per volont\u00e0 libera da ogni necessit\u00e0, ma tanto necessariamente cre\u00f2, quanto necessariamente ama se stesso; o negher\u00e0 che il mondo sia stato creato a gloria di Dio: sia anatema.II - Della Rivelazione1. Se qualcuno dir\u00e0 che l\u2019unico vero Dio, nostro Creatore e Signore, non pu\u00f2 essere conosciuto con certezza dal lume naturale della ragione umana, attraverso le cose che da Lui sono state fatte: sia anatema.2. Se qualcuno dir\u00e0 che non \u00e8 possibile o spiegabile che l\u2019uomo, attraverso la divina Rivelazione, sia ammaestrato e illuminato su Dio e sul culto che Gli si deve prestare: sia anatema.3. Se qualcuno dir\u00e0 che l\u2019uomo non pu\u00f2 essere divinamente elevato ad una conoscenza e ad una perfezione che superino quelle naturali, ma che pu\u00f2 e deve da se stesso arrivare al possesso di ogni verit\u00e0 e di ogni bene in un continuo progresso: sia anatema.4. Se qualcuno non accetter\u00e0 come sacri e canonici i libri interi della sacra Scrittura, in tutte le loro parti, come li ha accreditati il santo Concilio Tridentino, o negher\u00e0 che siano divinamente ispirati: sia anatema.III - Della Fede1. Se qualcuno dir\u00e0 che la ragione umana \u00e8 cos\u00ec indipendente che Dio non le pu\u00f2 comandare la fede: sia anatema.2. Se qualcuno dir\u00e0 che la fede divina non si distingue dalla conoscenza naturale di Dio e delle cose morali, e che perci\u00f2 non si richiede alla fede divina che la verit\u00e0 rivelata sia creduta per l\u2019autorit\u00e0 di Dio rivelante: sia anatema.3. Se qualcuno dir\u00e0 che la Rivelazione divina non pu\u00f2 rendersi credibile per segni esterni, e che perci\u00f2 gli uomini devono procedere verso la fede solo attraverso l\u2019interiore esperienza o l\u2019ispirazione privata di ciascuno: sia anatema.4. Se qualcuno dir\u00e0 che i miracoli sono impossibili e che quindi la loro narrazione, anche se contenuta nella sacra Scrittura, sia da relegare tra le favole e i miti; ovvero che i miracoli non si possono mai conoscere con certezza, n\u00e9 per mezzo di essi si pu\u00f2 conoscere e provare sufficientemente la divina origine della religione cristiana: sia anatema.5. Se qualcuno dir\u00e0 che l\u2019assenso alla fede cristiana non \u00e8 libero, ma che si produce necessariamente dagli argomenti della ragione umana; ovvero che la grazia di Dio \u00e8 necessaria alla sola fede viva che opera per la carit\u00e0: sia anatema.6. Se qualcuno dir\u00e0 che la condizione dei fedeli e quella di coloro che ancora non sono arrivati all\u2019unica vera fede sono pari, cos\u00ec che i cattolici possono avere giusto motivo per mettere in dubbio la fede che gi\u00e0 ricevettero sotto il magistero della Chiesa, sospendendone l\u2019assenso finch\u00e9 non abbiano compiuto la dimostrazione scientifica della credibilit\u00e0 e della verit\u00e0 della loro fede: sia anatema.IV - Fede e Ragione1. Se qualcuno dir\u00e0 che nella rivelazione divina non \u00e8 contenuto alcun mistero vero e propriamente detto, ma che tutti i dogmi della fede possono essere compresi e dimostrati dalla ragione debitamente coltivata per mezzo dei principi naturali: sia anatema.2. Se qualcuno dir\u00e0 che le discipline umane devono essere trattate con tale libert\u00e0 che le loro asserzioni, anche se contrarie alla dottrina rivelata, possono essere ritenute vere e non possono essere condannate dalla Chiesa: sia anatema.3. Se qualcuno dir\u00e0 che pu\u00f2 accadere che ai dogmi della Chiesa si possa un giorno \u2013 nel continuo progresso della scienza \u2013 attribuire un senso diverso da quello che ha inteso e intende dare la Chiesa: sia anatema.* * *Pertanto, eseguendo il dovere del Nostro supremo ufficio pastorale, per le viscere di Ges\u00f9 Cristo scongiuriamo tutti i fedeli di Cristo, specialmente coloro che presiedono o hanno l\u2019ufficio d\u2019insegnare, anzi comandiamo loro, con l\u2019autorit\u00e0 dello stesso Dio e Salvatore nostro, che dedichino il loro studio e la loro opera per allontanare ed eliminare questi errori dalla Santa Chiesa e spandere la luce della purissima fede.E poich\u00e9 non basta evitare gli errori dell\u2019eresia, se non si fuggono diligentemente anche tutti gli altri errori che pi\u00f9 o meno ad essa si avvicinano, richiamiamo tutti al dovere di osservare anche le Costituzioni e i Decreti con i quali furono condannate e proibite da questa Santa Sede tutte le false dottrine e opinioni di questo genere che qui non sono esplicitamente indicate.Dato a Roma, nella pubblica Sessione solennemente celebrata nella Basilica Vaticana l\u2019anno dell\u2019Incarnazione del Signore 1870, il 24 aprile, nell\u2019anno ventiquattresimo del Nostro Pontificato.--------------------------------------------------*U. Bellocchi (a cura di),Tutte le encicliche e i principali documenti pontifici emanati dal 1740,vol. IV: Pio IX(1846-1878), pp. 319-329, 1995, Libreria Editrice Vaticana, Citt\u00e0 del Vaticano.\n\nCOSTITUZIONE DOGMATICADEI FILIUS*DEL SOMMO PONTEFICEPIO IX\n\nIl Vescovo Pio, servo dei servi di Dio, con l\u2019approvazione del Sacro Concilio. A perpetua memoria.\n\nIl Figlio di Dio e Redentore del genere umano, il Signore Nostro Ges\u00f9 Cristo, accingendosi a ritornare al Padre celeste, promise che sarebbe rimasto con la sua Chiesa militante sulla terra, tutti i giorni, fino alla consumazione dei secoli. Pertanto Egli, in nessun tempo, mai tralasci\u00f2 di essere sollecito ad aiutare la sua sposa diletta, di assisterla nell\u2019insegnamento, di benedirla nelle sue opere, di soccorrerla nei pericoli. Questa sua salutare Provvidenza, come apparve di continuo da altri innumerevoli benefici, cos\u00ec si manifest\u00f2 grandissima in quei frutti che pervennero a tutto l\u2019Orbe cristiano dai vari Concili Ecumenici e segnatamente da quello di Trento, quantunque sia stato celebrato in tempi malagevoli.\n\nDa questo Concilio infatti furono pi\u00f9 espressamente definiti e pi\u00f9 ampiamente esposti i dogmi santissimi della Religione, con la condanna e la repressione degli errori. Da tale Concilio venne reintegrata la disciplina ecclesiastica e pi\u00f9 saldamente rinsaldata; fu promosso nel Clero l\u2019amore della scienza e della piet\u00e0; furono preparati i collegi per educare gli adolescenti alla milizia sacerdotale; infine, furono restaurati i costumi del popolo cristiano con una pi\u00f9 diligente istruzione dei fedeli e con l\u2019uso pi\u00f9 frequente dei Sacramenti. Ne deriv\u00f2 inoltre una maggiore comunione delle membra col Capo visibile, e si aggiunse maggior vigore a tutto il Corpo mistico di Cristo; si moltiplicarono gli ordini religiosi e gli altri istituti di piet\u00e0 cristiana, e sorse quell\u2019ardore assiduo e costante nel propagare largamente per il mondo il regno di Cristo, fino allo spargimento del sangue.\n\nMa mentre, con animo grato, rammentiamo doverosamente questi ed altri benefici che la divina clemenza ha elargito alla Chiesa, specialmente per mezzo dell\u2019ultimo Sinodo ecumenico, non possiamo comprimere l\u2019acerbo dolore causato principalmente dal fatto che o cadde in disprezzo presso moltissimi l\u2019autorit\u00e0 del predetto santo Concilio, o perch\u00e9 si trascurarono i suoi sapientissimi decreti.\n\nCertamente nessuno ignora che le eresie, gi\u00e0 condannate dai Padri del Concilio Tridentino, si divisero in varie sette in conseguenza del rigetto che si faceva del divino magistero della Chiesa e con il lasciare in bal\u00eca del giudizio di ciascuno le verit\u00e0 relative alla religione; e queste sette, discordando tra loro e combattendosi, fecero venir meno in molti ogni fede in Cristo. Cos\u00ec le stesse Sacre Scritture, che prima erano proclamate come la sola fonte della verit\u00e0 e il codice unico della dottrina cristiana, finirono coll\u2019essere ritenute non pi\u00f9 libri divini, fino ad essere annoverate fra i racconti mitici.\n\nAllora nacque e si diffuse ampiamente quella dottrina del razionalismo, o naturalismo, che combattendo in tutto la religione cristiana appunto perch\u00e9 di istituzione soprannaturale, con ogni sforzo si adopera di ottenere che, bandito il Cristo (il solo Signore e Salvatore nostro) sia dalla mente degli uomini, sia dalla vita e dai costumi dei popoli, si potesse instaurare il regno \u2013 come dicono \u2013 della pura ragione e della natura. Abbandonata poi e rigettata la religione cristiana, rinnegato il vero Dio e il suo Cristo, alla fine molti precipitarono nel baratro del panteismo, del materialismo, dell\u2019ateismo, cosicch\u00e9, negando la stessa natura razionale e ogni norma di giustizia e di rettitudine, arrivano ad abbattere i fondamenti essenziali della societ\u00e0 umana.\n\nImperversando poi dovunque questa empiet\u00e0, accadde miserabilmente che molti, pure figli della Chiesa cattolica, si smarrirono dalla via della vera piet\u00e0, ed oscurandosi in loro a poco a poco le verit\u00e0, si attenu\u00f2 anche il sentire cattolico. Trasportati da queste instabili e speciose dottrine, confondendo malamente la natura con la grazia, la scienza umana con la fede divina, arrivano a corrompere il senso genuino dei dogmi professati dalla Santa Madre Chiesa e mettono in pericolo l\u2019integrit\u00e0 e la sincerit\u00e0 della fede.\n\nIn considerazione di tutte queste cose, come non possono commuoversi le intime viscere della Chiesa? Poich\u00e9, come Dio vuole che tutti gli uomini siano salvi e giungano a conoscere la verit\u00e0; come Cristo venne per salvare ci\u00f2 che era perduto a congregare in uno i figli che erano dispersi, cos\u00ec la Chiesa, costituita da Dio Madre e Maestra dei popoli, ben sa di essere debitrice a tutti: pertanto \u00e8 sempre pronta a sollevare i caduti, a sostenere i vacillanti, ad abbracciare quelli che ritornano, a confermare i buoni e ad indirizzarli verso le cose migliori.\n\nPerci\u00f2 in nessun tempo essa pu\u00f2 astenersi dall\u2019attestare e predicare la verit\u00e0 di Dio che risana ogni cosa, non ignorando quello che a lei \u00e8 stato detto: \u201cLo Spirito mio che \u00e8 in te, e le mie parole che posi sulla tua bocca, non si allontaneranno dalla tua bocca n\u00e9 ora, n\u00e9 mai\u201d (Is 49,21).\n\nNoi dunque, seguendo le orme dei Nostri Predecessori, in virt\u00f9 del Nostro Apostolico mandato, non cessiamo mai d\u2019insegnare e difendere la verit\u00e0 cattolica e di condannare le dottrine perverse.\n\nOra poi essendo qui uniti con Noi, deliberanti, tutti i Vescovi del mondo cattolico, dalla Nostra autorit\u00e0 congregati nello Spirito Santo in questo Concilio Ecumenico, fondandoci sulla parola di Dio, contenuta nella Scrittura e nella Tradizione, come l\u2019abbiamo ricevuta, santamente custodita e genuinamente interpretata dalla Chiesa cattolica, determinammo di professare e dichiarare al cospetto di tutti, da questa Cattedra di Pietro, con la potest\u00e0 a Noi trasmessa da Dio, la salutare dottrina di Cristo, proscrivendo e condannando gli errori ad essa contrari.\n\nCapitolo I - Dio creatore di tutte le cose\n\nLa Santa Chiesa Cattolica Apostolica Romana crede e confessa che uno solo \u00e8 il Dio vivo e vero, Creatore e Signore del cielo e della terra, onnipotente, eterno, immenso, incomprensibile, infinito per intelletto, volont\u00e0 e per ogni perfezione, il quale essendo unica singolare, assolutamente semplice ed immutabile sostanza spirituale deve essere predicato realmente e per essenza, distinto dal mondo, in s\u00e9 e per s\u00e9 beatissimo, ineffabilmente eccelso sopra tutte le cose che sono e che si possono concepire fuori di Lui.\n\nQuesto solo vero Dio, per la Sua bont\u00e0 e per la Sua onnipotente virt\u00f9, non gi\u00e0 per accrescere od acquistare la Sua beatitudine, ma per manifestare la Sua perfezione attraverso i beni che dona alle Sue creature, con liberissima decisione fin dal principio del tempo produsse dal nulla l\u2019una e l\u2019altra creatura contemporaneamente, la spirituale e la corporale, cio\u00e8 l\u2019angelica e la terrena, e quindi l\u2019umana, costituita in comune di spirito e di corpo .\n\nIddio, con la Sua provvidenza, conserva e governa tutte le cose che Egli ha creato, estendendosi da un confine all\u2019altro con forza, e disponendo soavemente ogni cosa (Sap 8,1). Infatti, tutte le cose sono nude e scoperte ai Suoi occhi (cf. Eb 4,13), anche quelle che per libera scelta delle creature saranno in avvenire.\n\nCapitolo II - La Rivelazione\n\nLa medesima Santa Madre Chiesa professa ed insegna che Dio, principio e fine di tutte le cose, pu\u00f2 essere conosciuto con certezza al lume naturale della ragione umana attraverso le cose create; infatti, le cose invisibili di Lui vengono conosciute dall\u2019intelligenza della creatura umana attraverso le cose che furono fatte (Rm 1,20). Tuttavia piacque alla Sua bont\u00e0 e alla Sua sapienza rivelare se stesso e i decreti della Sua volont\u00e0 al genere umano attraverso un\u2019altra via, la soprannaturale, secondo il detto dell\u2019Apostolo: \u201cDio, che molte volte e in vari modi parl\u00f2 un tempo ai padri attraverso i Profeti, recentemente, in codesti giorni, ha parlato a noi attraverso il Figlio\u201d (Eb 1,1-2).\n\nSi deve a questa divina Rivelazione se tutto ci\u00f2 che delle cose divine non \u00e8 di per s\u00e9 assolutamente inaccessibile alla ragione umana, anche nella presente condizione del genere umano pu\u00f2 facilmente essere conosciuto da tutti con certezza e senza alcun pericolo di errore. Tuttavia non per questo motivo deve dirsi assolutamente necessaria la Rivelazione, ma perch\u00e9 nella Sua infinita bont\u00e0 Dio destin\u00f2 l\u2019uomo ad un fine soprannaturale, cio\u00e8 alla partecipazione dei beni divini, che superano totalmente l\u2019intelligenza della mente umana; infatti Dio ha preparato per coloro che Lo amano quelle cose che nessun occhio vide, nessun orecchio mai ud\u00ec, nessun cuore umano conobbe (1Cor 2,9).\n\nQuesta Rivelazione soprannaturale, secondo la fede della Chiesa universale, proclamata anche dal santo Concilio Tridentino, \u00e8 contenuta nei libri scritti e nelle tradizioni non scritte ricevute dagli Apostoli dalla stessa bocca di Cristo o dagli Apostoli dalla stessa bocca di Cristo o dagli Apostoli, ispirati dallo Spirito Santo, tramandate di generazione in generazione fino a noi . Ora questi libri, sia del Vecchio che del Nuovo Testamento, integri in tutte le loro parti, come sono numerati nel decreto del medesimo Concilio e come si trovano tradotti nell\u2019antica edizione latina, devono ritenersi per sacri e canonici. La Chiesa li considera sacri e canonici non perch\u00e9, composti da opera umana, siano poi stati approvati dalla sua autorit\u00e0, e neppure perch\u00e9 contengono la Rivelazione divina senza errore, ma perch\u00e9, essendo stati scritti sotto l\u2019ispirazione dello Spirito Santo, hanno Dio come autore e come tali sono stati affidati alla Chiesa.\n\nPoich\u00e9 quelle cose che il santo Concilio Tridentino decret\u00f2 per porre conveniente freno alle menti presuntuose sono state interpretate in modo malvagio da taluni, Noi rinnoviamo il medesimo decreto e dichiariamo che questo \u00e8 il suo significato: nelle cose della fede e dei costumi appartenenti alla edificazione della dottrina Cristiana deve essere tenuto per vero quel senso della sacra Scrittura che ha sempre tenuto e tiene la Santa Madre Chiesa, alla cui autorit\u00e0 spetta giudicare del vero pensiero e della vera interpretazione delle sante Scritture; perci\u00f2 a nessuno deve essere lecito interpretare tale Scrittura contro questo intendimento o anche contro l\u2019unanime giudizio dei Padri.\n\nCapitolo III - La Fede\n\nEssendo l\u2019uomo, in tutto il suo essere, dipendente da Dio, suo Creatore e Signore, ed essendo la ragione creata completamente soggetta alla Verit\u00e0 increata, noi siamo tenuti a prestare con la fede il nostro pieno ossequio di mente e di volont\u00e0 a Dio rivelante. La Chiesa cattolica professa che questa fede, che \u00e8 l\u2019inizio della salvezza dell\u2019uomo, \u00e8 una virt\u00f9 soprannaturale, con la quale, sotto l\u2019ispirazione e la grazia di Dio, crediamo che le cose da Lui rivelate sono vere, non per la loro intrinseca verit\u00e0 individuata col lume naturale della ragione, ma per l\u2019autorit\u00e0 dello stesso Dio rivelante, il quale n\u00e9 pu\u00f2 ingannarsi, n\u00e9 pu\u00f2 ingannare. La fede \u00e8, per testimonianza dell\u2019Apostolo, sostanza delle cose sperate, argomento delle non apparenti (Eb 11,1).\n\nMa affinch\u00e9 l\u2019ossequio della nostra fede fosse conforme alla ragione, Dio ha voluto che agli aiuti interiori dello Spirito Santo, si unissero gli argomenti esterni della sua Rivelazione, cio\u00e8 gli interventi divini, come sono principalmente i miracoli e le profezie che dimostrano luminosamente l\u2019onnipotenza e la scienza infinita di Dio e sono segni certissimi della divina Rivelazione e adatti all\u2019intelligenza di tutti. Per questo Mos\u00e8 e i profeti, ma specialmente Cristo Signore fecero molti e chiari miracoli e profezie; e degli Apostoli leggiamo: \u201cEssi poi partirono e predicarono dappertutto, cooperando il Signore e confermando la loro predicazione con prodigi che li accompagnavano\u201d (Mc 16,20).\n\nSta pure scritto: \u201cAbbiamo il linguaggio profetico pi\u00f9 sicuro, che fate bene ad osservare, come lampada che splende in un luogo oscuro\u201d .\n\nBench\u00e9, dunque, l\u2019assenso alla fede non sia un cieco impulso dell\u2019anima, tuttavia nessuno riesce ad aderire alla verit\u00e0 del Vangelo nel modo necessario per il conseguimento dell\u2019eterna salvezza, senza l\u2019illustrazione e l\u2019ispirazione dello Spirito Santo, il quale d\u00e0 a tutti soavit\u00e0 nel consentire e credere alla verit\u00e0 . Pertanto la stessa fede, anche quando non opera per la carit\u00e0, \u00e8 dono di Dio, e il suo atto \u00e8 opera ordinata alla salvezza, con cui l\u2019uomo presta a Dio libera obbedienza, cooperando e consentendo alla Sua grazia, alla quale per\u00f2 pu\u00f2 sempre resistere.\n\nQuindi si devono credere con fede divina e cattolica tutte quelle cose che sono contenute nella parola di Dio, scritta o trasmessa per tradizione, e che vengono proposte dalla Chiesa, o con solenne definizione, o con il magistero ordinario e universale, come divinamente ispirate, e pertanto da credersi.\n\nPoich\u00e9 senza la fede \u00e8 impossibile piacere a Dio e giungere all\u2019unione con i suoi figli, cos\u00ec senza di essa nessuno potr\u00e0 mai essere assoluto, come pure nessuno conseguir\u00e0 la vita eterna senza aver perseverato in essa sino alla fine. Affinch\u00e9 poi potessimo adempiere il dovere di abbracciare la vera fede e perseverare costantemente in essa, Dio, mediante il Suo Figlio Unigenito, istitu\u00ec la Chiesa e la insign\u00ec di cos\u00ec chiare note perch\u00e9 potesse essere conosciuta da tutti come custode e maestra della parola rivelata. Infatti alla sola Chiesa cattolica appartengono tutte quelle cose cos\u00ec ricche e cos\u00ec meravigliose che sono state divinamente predisposte per la credibilit\u00e0 della fede cristiana. Anzi, la Chiesa, per se stessa, cio\u00e8 per la sua ammirevole propagazione nel mondo, per la sua esimia santit\u00e0 e per l\u2019inesausta fecondit\u00e0 di tutti i suoi beni, per la sua unit\u00e0, per l\u2019invitta solidit\u00e0 \u00e8 un grande e perenne motivo di credibilit\u00e0, una testimonianza irrefragabile della sua istituzione divina.\n\nOnde avviene che essa, come vessillo levato fra le genti (Is 11,12), invita continuamente a s\u00e9 quelli che non credono, e assicura i suoi figli che la fede da loro professata poggia su solidissimo fondamento. A questa testimonianza proviene un efficacissimo aiuto dalla suprema virt\u00f9. Infatti il misericordioso Signore eccita gli erranti, e li aiuta con la sua grazia affinch\u00e9 possano giungere a conoscere la verit\u00e0; conferma con la stessa grazia coloro che trasse dalle tenebre nella sua mirabile luce, affinch\u00e9 perseverino nella stessa luce: non abbandona mai nessuno se non \u00e8 abbandonato. Conseguentemente, non \u00e8 pari la condizione di coloro che con il celeste dono della fede aderirono alla verit\u00e0 cattolica e la condizione di coloro che, guidati da opinioni umane, seguono una falsa religione. Infatti, quelli che sotto il magistero della Chiesa hanno ricevuto la fede, non possono avere alcun giusto motivo per cambiare o mettere in dubbio la loro fede. Stando cos\u00ec le cose, rendendo grazie a Dio Padre, il quale ci ha fatti degni di partecipare nella luce alla sorte dei santi, non trascuriamo tanta salvezza, ma guardando all\u2019autore e perfezionatore della fede, Ges\u00f9, manteniamo immutata la confessione della nostra speranza.\n\nCapitolo IV - Della Fede e della Ragione\n\nL\u2019ininterrotto pensiero della Chiesa cattolica sostenne e sostiene che esiste un duplice ordine di cognizioni, distinto non solo quanto al principio, ma anche riguardo all\u2019oggetto; quanto al principio, perch\u00e9 in uno conosciamo con la ragione naturale, nell\u2019altro con la fede divina; quanto all\u2019oggetto perch\u00e9, oltre le cose a cui la ragione naturale potrebbe arrivare, ci viene proposto di credere misteri nascosti in Dio: misteri che non possono essere conosciuti senza la rivelazione divina. Per questo l\u2019Apostolo, il quale asserisce che Dio \u00e8 conosciuto dalle genti attraverso le cose che sono state create, trattando poi della grazia e della verit\u00e0 che ci sono venute da Ges\u00f9 Cristo (Gv 1,17), afferma: \u201cNoi parliamo di una sapienza di Dio, misteriosa, che \u00e8 nascosta: di una sapienza che Dio ha ordinato prima dei secoli per la nostra gloria, e che nessuno dei principi di questa terra ha conosciuto. A noi \u00e8 stata rivelata da Dio per mezzo del Suo Spirito: quello Spirito infatti scruta ogni cosa, anche le cose profonde di Dio(1Cor 2,7-9).Lo stesso Figlio Unigenito ringrazia il Padre di aver tenuto nascoste queste cose ai sapienti e di averle rivelate ai pargoli\u201d (Mt 11,25).\n\nPer la verit\u00e0, la ragione, quando \u00e8 illuminata dalla fede e cerca diligentemente, piamente e con amore, ottiene, con l\u2019aiuto di Dio, una certa comprensione dei misteri, gi\u00e0 preziosa per s\u00e9, sia per l\u2019analogia con le cose che gi\u00e0 conosce naturalmente, sia per la connessione degli stessi misteri fra di loro relativamente al fine ultimo dell\u2019uomo. Essa, per\u00f2, non \u00e8 mai in grado di comprendere tali misteri allo stesso modo delle verit\u00e0 che costituiscono l\u2019oggetto naturale delle proprie capacit\u00e0 conoscitive. Infatti, i misteri di Dio trascendono per loro natura in modo cos\u00ec elevato l\u2019intelletto creato, che anche se insegnati dalla Rivelazione e accolti con fede, restano tuttavia coperti dal velo della stessa fede e quasi avvolti nell\u2019oscurit\u00e0 finch\u00e9 in questa vita mortale noi pellegriniamo lontani dal Signore: giacch\u00e9 noi camminiamo per fede e non per conoscenza (2Cor 5,7).\n\nMa sebbene la fede sia superiore alla ragione, pure non vi pu\u00f2 essere nessun vero dissenso fra la fede e la ragione, poich\u00e9 il Dio che rivela i misteri della fede e la infonde in noi \u00e8 lo stesso che ha infuso il lume della ragione nell\u2019animo umano; Dio non pu\u00f2 quindi negare se stesso, n\u00e9 la verit\u00e0 contraddire la verit\u00e0. La vana apparenza di queste contraddizioni nasce soprattutto o perch\u00e9 i dogmi della fede non sono stati compresi ed esposti secondo la mente della Chiesa, o perch\u00e9 false opinioni sono state considerate verit\u00e0 dettate dalla ragione. Stabiliamo pertanto che ogni asserzione contraria alla verit\u00e0 della fede illuminata \u00e8 totalmente falsa . La Chiesa, poi, che insieme con l\u2019ufficio apostolico d\u2019insegnare ha ricevuto pure il mandato di custodire il deposito della fede, ha da Dio anche il diritto e il dovere di proscrivere la falsa scienza, affinch\u00e9 nessuno sia ingannato da una filosofia vana e fallace (Col 2,8). Conseguentemente non solo \u00e8 vietato a tutti i fedeli cristiani di difendere come legittime conclusioni della scienza tali opinioni che sono contrarie alla dottrina della fede, specialmente quando sono state riprovate dalla Chiesa, ma gli stessi cristiani sono assolutamente tenuti a considerarle come errori che hanno ingannevole parvenza di verit\u00e0.\n\nLa fede e la ragione non solo non possono essere mai in contrasto fra loro, ma anzi si aiutano vicendevolmente in modo che la retta ragione dimostri i fondamenti della fede e, illuminata da questa, coltivi la scienza delle cose divine, e la fede, dal canto suo, renda la ragione libera da errori, arricchendola di numerose cognizioni. Pertanto, non \u00e8 affatto vero che la Chiesa si opponga alla cultura delle arti e delle discipline umane; anzi, le coltiva e le favorisce in molti modi. Essa non ignora n\u00e9 disprezza i vantaggi che da esse provengono alla vita umana; anzi dichiara che esse, dato che derivano da Dio, Signore delle scienze, conducono l\u2019uomo a Dio, con l\u2019aiuto della Sua grazia, qualora siano debitamente coltivate. La Chiesa non vieta certamente che le diverse discipline si valgano dei propri principi e del proprio metodo, ciascuna nel proprio ambito, ma mentre riconosce questa giusta libert\u00e0, vigila attentamente che esse non accolgano nel proprio interno errori contrari alla divina dottrina, oppure che, travalicando i propri confini, non occupino n\u00e9 sconvolgano le materie appartenenti alla fede.\n\nLa dottrina della fede che Dio rivel\u00f2 non \u00e8 proposta alle menti umane come una invenzione filosofica da perfezionare, ma \u00e8 stata consegnata alla Sposa di Cristo come divino deposito perch\u00e9 la custodisca fedelmente e la insegni con magistero infallibile. Quindi deve essere approvato in perpetuo quel significato dei sacri dogmi che la Santa Madre Chiesa ha dichiarato, n\u00e9 mai si deve recedere da quel significato con il pretesto o con le apparenze di una pi\u00f9 completa intelligenza. Crescano dunque e gagliardamente progrediscano, lungo il corso delle et\u00e0 e dei secoli, l\u2019intelligenza e la sapienza, sia dei secoli, sia degli uomini, come di tutta la Chiesa, ma nel proprio settore soltanto, cio\u00e8 nel medesimo dogma, nel medesimo significato, nella medesima affermazione .\n\nI - Di Dio creatore di tutte le cose\n\n1. Se qualcuno negher\u00e0 l\u2019unico vero Dio Creatore e Signore di tutte le cose visibili ed invisibili: sia anatema.\n\n2. Se qualcuno non arrossir\u00e0 affermando che nulla esiste all\u2019infuori della materia: sia anatema.\n\n3. Se qualcuno dir\u00e0 che unica e identica \u00e8 la sostanza, o l\u2019essenza, di Dio e di tutte le cose: sia anatema.\n\n4. Se qualcuno dir\u00e0 che le cose finite, sia materiali, sia spirituali, o almeno le spirituali, sono emanate dalla sostanza divina; ovvero che la divina essenza per la sua manifestazione ed evoluzione diventa ogni cosa; ovvero infine che Dio \u00e8 ente universale od indefinito, il quale determinando se stesso costituisce l\u2019universo delle cose, distinto in generi, specie ed individui: sia anatema.\n\n5. Se qualcuno non dichiara che il mondo e tutte le cose che in esso sono contenute, sia spirituali, sia materiali, secondo tutta la loro sostanza, sono stati da Dio prodotti dal nulla; o dir\u00e0 che Dio non per volont\u00e0 libera da ogni necessit\u00e0, ma tanto necessariamente cre\u00f2, quanto necessariamente ama se stesso; o negher\u00e0 che il mondo sia stato creato a gloria di Dio: sia anatema.\n\nII - Della Rivelazione\n\n1. Se qualcuno dir\u00e0 che l\u2019unico vero Dio, nostro Creatore e Signore, non pu\u00f2 essere conosciuto con certezza dal lume naturale della ragione umana, attraverso le cose che da Lui sono state fatte: sia anatema.\n\n2. Se qualcuno dir\u00e0 che non \u00e8 possibile o spiegabile che l\u2019uomo, attraverso la divina Rivelazione, sia ammaestrato e illuminato su Dio e sul culto che Gli si deve prestare: sia anatema.\n\n3. Se qualcuno dir\u00e0 che l\u2019uomo non pu\u00f2 essere divinamente elevato ad una conoscenza e ad una perfezione che superino quelle naturali, ma che pu\u00f2 e deve da se stesso arrivare al possesso di ogni verit\u00e0 e di ogni bene in un continuo progresso: sia anatema.\n\n4. Se qualcuno non accetter\u00e0 come sacri e canonici i libri interi della sacra Scrittura, in tutte le loro parti, come li ha accreditati il santo Concilio Tridentino, o negher\u00e0 che siano divinamente ispirati: sia anatema.\n\nIII - Della Fede\n\n1. Se qualcuno dir\u00e0 che la ragione umana \u00e8 cos\u00ec indipendente che Dio non le pu\u00f2 comandare la fede: sia anatema.\n\n2. Se qualcuno dir\u00e0 che la fede divina non si distingue dalla conoscenza naturale di Dio e delle cose morali, e che perci\u00f2 non si richiede alla fede divina che la verit\u00e0 rivelata sia creduta per l\u2019autorit\u00e0 di Dio rivelante: sia anatema.\n\n3. Se qualcuno dir\u00e0 che la Rivelazione divina non pu\u00f2 rendersi credibile per segni esterni, e che perci\u00f2 gli uomini devono procedere verso la fede solo attraverso l\u2019interiore esperienza o l\u2019ispirazione privata di ciascuno: sia anatema.\n\n4. Se qualcuno dir\u00e0 che i miracoli sono impossibili e che quindi la loro narrazione, anche se contenuta nella sacra Scrittura, sia da relegare tra le favole e i miti; ovvero che i miracoli non si possono mai conoscere con certezza, n\u00e9 per mezzo di essi si pu\u00f2 conoscere e provare sufficientemente la divina origine della religione cristiana: sia anatema.\n\n5. Se qualcuno dir\u00e0 che l\u2019assenso alla fede cristiana non \u00e8 libero, ma che si produce necessariamente dagli argomenti della ragione umana; ovvero che la grazia di Dio \u00e8 necessaria alla sola fede viva che opera per la carit\u00e0: sia anatema.\n\n6. Se qualcuno dir\u00e0 che la condizione dei fedeli e quella di coloro che ancora non sono arrivati all\u2019unica vera fede sono pari, cos\u00ec che i cattolici possono avere giusto motivo per mettere in dubbio la fede che gi\u00e0 ricevettero sotto il magistero della Chiesa, sospendendone l\u2019assenso finch\u00e9 non abbiano compiuto la dimostrazione scientifica della credibilit\u00e0 e della verit\u00e0 della loro fede: sia anatema.\n\nIV - Fede e Ragione\n\n1. Se qualcuno dir\u00e0 che nella rivelazione divina non \u00e8 contenuto alcun mistero vero e propriamente detto, ma che tutti i dogmi della fede possono essere compresi e dimostrati dalla ragione debitamente coltivata per mezzo dei principi naturali: sia anatema.\n\n2. Se qualcuno dir\u00e0 che le discipline umane devono essere trattate con tale libert\u00e0 che le loro asserzioni, anche se contrarie alla dottrina rivelata, possono essere ritenute vere e non possono essere condannate dalla Chiesa: sia anatema.\n\n3. Se qualcuno dir\u00e0 che pu\u00f2 accadere che ai dogmi della Chiesa si possa un giorno \u2013 nel continuo progresso della scienza \u2013 attribuire un senso diverso da quello che ha inteso e intende dare la Chiesa: sia anatema.\n\nPertanto, eseguendo il dovere del Nostro supremo ufficio pastorale, per le viscere di Ges\u00f9 Cristo scongiuriamo tutti i fedeli di Cristo, specialmente coloro che presiedono o hanno l\u2019ufficio d\u2019insegnare, anzi comandiamo loro, con l\u2019autorit\u00e0 dello stesso Dio e Salvatore nostro, che dedichino il loro studio e la loro opera per allontanare ed eliminare questi errori dalla Santa Chiesa e spandere la luce della purissima fede.\n\nE poich\u00e9 non basta evitare gli errori dell\u2019eresia, se non si fuggono diligentemente anche tutti gli altri errori che pi\u00f9 o meno ad essa si avvicinano, richiamiamo tutti al dovere di osservare anche le Costituzioni e i Decreti con i quali furono condannate e proibite da questa Santa Sede tutte le false dottrine e opinioni di questo genere che qui non sono esplicitamente indicate.\n\nDato a Roma, nella pubblica Sessione solennemente celebrata nella Basilica Vaticana l\u2019anno dell\u2019Incarnazione del Signore 1870, il 24 aprile, nell\u2019anno ventiquattresimo del Nostro Pontificato.\n\n*U. Bellocchi (a cura di),Tutte le encicliche e i principali documenti pontifici emanati dal 1740,vol. IV: Pio IX(1846-1878), pp. 319-329, 1995, Libreria Editrice Vaticana, Citt\u00e0 del Vaticano.",
    "URL": "https://www.vatican.va/archive/hist_councils/i-vatican-council/documents/vat-i_const_18700424_dei-filius_it.html"
  },
  {
    "Title": "",
    "Date": "1870-07-18",
    "Text": "COSTITUZIONE DOGMATICAPASTOR AETERNUS*DEL SOMMO PONTEFICEPIO IXIl Vescovo Pio, servo dei servi di Dio, con l\u2019approvazione del Sacro Concilio. A perpetua memoria.Il Pastore eterno e Vescovo delle nostre anime, per rendere perenne la salutare opera della Redenzione, decise di istituire la santa Chiesa, nella quale, come nella casa del Dio vivente, tutti i fedeli si ritrovassero uniti nel vincolo di una sola fede e della carit\u00e0. Per questo, prima di essere glorificato, preg\u00f2 il Padre non solo per gli Apostoli, ma anche per tutti coloro che avrebbero creduto in Lui attraverso la loro parola, affinch\u00e9 fossero tutti una cosa sola, come lo stesso Figlio e il Padre sono una cosa sola. Cos\u00ec dunque invi\u00f2 gli Apostoli, che aveva scelto dal mondo, nello stesso modo in cui Egli stesso era stato inviato dal Padre: volle quindi che nella sua Chiesa i Pastori e i Dottori fossero presenti fino alla fine dei secoli.Perch\u00e9 poi lo stesso Episcopato fosse uno ed indiviso e l\u2019intera moltitudine dei credenti, per mezzo dei sacerdoti strettamente uniti fra di loro, si conservasse nell\u2019unit\u00e0 della fede e della comunione, anteponendo agli altri Apostoli il Beato Pietro, in lui volle fondato l\u2019intramontabile principio e il visibile fondamento della duplice unit\u00e0: sulla sua forza doveva essere innalzato il tempio eterno, e la grandezza della Chiesa, nell\u2019immutabilit\u00e0 della fede, avrebbe potuto ergersi fino al cielo . E poich\u00e9 le porte dell\u2019inferno si accaniscono sempre pi\u00f9 contro il suo fondamento, voluto da Dio, quasi volessero, se fosse possibile, distruggere la Chiesa, Noi riteniamo necessario, per la custodia, l\u2019incolumit\u00e0 e la crescita del gregge cattolico, con l\u2019approvazione del Sacro Concilio, proporre la dottrina relativa all\u2019istituzione, alla perennit\u00e0 e alla natura del sacro Primato Apostolico, sul quale si fondano la forza e la solidit\u00e0 di tutta la Chiesa, come verit\u00e0 di fede da abbracciare e da difendere da parte di tutti i fedeli, secondo l\u2019antica e costante credenza della Chiesa universale, e respingere e condannare gli errori contrari, tanto pericolosi per il gregge del Signore.Capitolo I - Istituzione del Primato Apostolico nel Beato PietroProclamiamo dunque ed affermiamo, sulla scorta delle testimonianze del Vangelo, che il primato di giurisdizione sull\u2019intera Chiesa di Dio \u00e8 stato promesso e conferito al beato Apostolo Pietro da Cristo Signore in modo immediato e diretto. Solamente a Simone, infatti, al quale gi\u00e0 si era rivolto: \u201cTu sarai chiamato Cefa\u201d (Gv 1,42), dopo che ebbe pronunciata quella sua confessione: \u201cTu sei il Cristo, il Figlio del Dio vivo\u201d, il Signore indirizz\u00f2 queste solenni parole: \u201cBeato sei tu, Simone Bariona; perch\u00e9 non la carne e il sangue te l\u2019hanno rivelato, ma il Padre mio che \u00e8 nei cieli: e io ti dico che tu sei Pietro, e su questa pietra io edificher\u00f2 la mia Chiesa, e le porte dell\u2019inferno non prevarranno contro di essa. A te dar\u00f2 le chiavi del regno dei cieli: qualunque cosa avrai legato sulla terra, sar\u00e0 legata anche nei cieli, e qualunque cosa avrai sciolto sulla terra, sar\u00e0 sciolta anche nei cieli\u201d (Mt 16,16-19). E al solo Simon Pietro, dopo la sua risurrezione, Ges\u00f9 confer\u00ec la giurisdizione di sommo pastore e di guida su tutto il suo ovile con le parole: \u201cPasci i miei agnelli, pasci le mie pecore\u201d (Gv 21,15-17). A questa chiara dottrina delle sacre Scritture, come \u00e8 sempre stata interpretata dalla Chiesa cattolica, si oppongono senza mezzi termini le malvagie opinioni di coloro che, stravolgendo la forma di governo decisa da Cristo Signore nella sua Chiesa, negano che Cristo abbia investito il solo Pietro del vero e proprio primato di giurisdizione che lo antepone agli altri Apostoli, sia presi individualmente, sia nel loro insieme, o di coloro che sostengono un primato non affidato in modo diretto e immediato al beato Pietro, ma alla Chiesa e, tramite questa, all\u2019Apostolo come ministro della stessa Chiesa.Se qualcuno dunque affermer\u00e0 che il beato Pietro Apostolo non \u00e8 stato costituito da Cristo Signore Principe di tutti gli Apostoli e capo visibile di tutta la Chiesa militante, o che non abbia ricevuto dallo stesso Signore Nostro Ges\u00f9 Cristo un vero e proprio primato di giurisdizione, ma soltanto di onore: sia anatema.Capitolo II - Perpetuit\u00e0 del Primato del Beato Pietro nei Romani PonteficiCi\u00f2 che dunque il Principe dei pastori, e grande pastore di tutte le pecore, il Signore Ges\u00f9 Cristo, ha istituito nel beato Apostolo Pietro per rendere continua la salvezza e perenne il bene della Chiesa, \u00e8 necessario, per volere di chi l\u2019ha istituita, che duri per sempre nella Chiesa la quale, fondata sulla pietra, si manterr\u00e0 salda fino alla fine dei secoli. Nessuno pu\u00f2 nutrire dubbi, anzi \u00e8 cosa risaputa in tutte le epoche, che il santo e beatissimo Pietro, Principe e capo degli Apostoli, colonna della fede e fondamento della Chiesa cattolica, ricevette le chiavi del regno da Nostro Signore Ges\u00f9 Cristo, Salvatore e Redentore del genere umano: Egli, fino al presente e sempre, vive, presiede e giudica nei suoi successori, i vescovi della santa Sede Romana, da lui fondata e consacrata con il suo sangue . Ne consegue che chiunque succede a Pietro in questa Cattedra, in forza dell\u2019istituzione dello stesso Cristo, ottiene il Primato di Pietro su tutta la Chiesa. Non tramonta dunque ci\u00f2 che la verit\u00e0 ha disposto, e il beato Pietro, perseverando nella forza che ha ricevuto, di pietra inoppugnabile, non ha mai distolto la sua mano dal timone della Chiesa . \u00c8 questo dunque il motivo per cui le altre Chiese, cio\u00e8 tutti i fedeli di ogni parte del mondo, dovevano far capo alla Chiesa di Roma, per la sua posizione di autorevole preminenza, affinch\u00e9 in tale Sede, dalla quale si riversano su tutti i diritti della divina comunione, si articolassero, come membra raccordate alla testa, in un unico corpo .Se qualcuno dunque affermer\u00e0 che non \u00e8 per disposizione dello stesso Cristo Signore, cio\u00e8 per diritto divino, che il beato Pietro abbia per sempre successori nel Primato sulla Chiesa universale, o che il Romano Pontefice non sia il successore del beato Pietro nello stesso Primato: sia anatema.Capitolo III - Della Forza e della Natura del Primato del Romano PonteficeSostenuti dunque dalle inequivocabili testimonianze delle sacre lettere e in piena sintonia con i decreti, chiari ed esaurienti, sia dei Romani Pontefici Nostri Predecessori, sia dei Concili generali, ribadiamo la definizione del Concilio Ecumenico Fiorentino che impone a tutti i credenti in Cristo, come verit\u00e0 di fede, che la Santa Sede Apostolica e il Romano Pontefice detengono il Primato su tutta la terra, e che lo stesso Romano Pontefice \u00e8 il successore del beato Pietro, Principe degli Apostoli, il vero Vicario di Cristo, il capo di tutta la Chiesa, il padre e il maestro di tutti i cristiani; a lui, nella persona del beato Pietro, \u00e8 stato affidato, da nostro Signore Ges\u00f9 Cristo, il pieno potere di guidare, reggere e governare la Chiesa universale. Tutto questo \u00e8 contenuto anche negli atti dei Concili ecumenici e nei sacri canoni.Proclamiamo quindi e dichiariamo che la Chiesa Romana, per disposizione del Signore, detiene il primato del potere ordinario su tutte le altre, e che questo potere di giurisdizione del Romano Pontefice, vero potere episcopale, \u00e8 immediato: tutti, pastori e fedeli, di qualsivoglia rito e dignit\u00e0, sono vincolati, nei suoi confronti, dall\u2019obbligo della subordinazione gerarchica e della vera obbedienza, non solo nelle cose che appartengono alla fede e ai costumi, ma anche in quelle relative alla disciplina e al governo della Chiesa, in tutto il mondo. In questo modo, avendo salvaguardato l\u2019unit\u00e0 della comunione e della professione della stessa fede con il Romano Pontefice, la Chiesa di Cristo sar\u00e0 un solo gregge sotto un solo sommo pastore. Questa \u00e8 la dottrina della verit\u00e0 cattolica, dalla quale nessuno pu\u00f2 allontanarsi senza perdita della fede e pericolo della salvezza.Questo potere del Sommo Pontefice non pregiudica in alcun modo quello episcopale di giurisdizione, ordinario e immediato, con il quale i Vescovi, insediati dallo Spirito Santo al posto degli Apostoli, come loro successori, guidano e reggono, da veri pastori, il gregge assegnato a ciascuno di loro, anzi viene confermato, rafforzato e difeso dal Pastore supremo ed universale, come afferma solennemente San Gregorio Magno: \u201cIl mio onore \u00e8 quello della Chiesa universale. Il mio onore \u00e8 la solida forza dei miei fratelli. Io mi sento veramente onorato, quando a ciascuno di loro non viene negato il dovuto onore\u201d .Dal supremo potere del Romano Pontefice di governare tutta la Chiesa, deriva allo stesso anche il diritto di comunicare liberamente, nell\u2019esercizio di questo suo ufficio, con i pastori e con i greggi della Chiesa intera, per poterli ammaestrare e indirizzare nella via della salvezza. Condanniamo quindi e respingiamo le affermazioni di coloro che ritengono lecito impedire questo rapporto di comunicazione del capo supremo con i pastori e con i greggi, o lo vogliono asservire al potere civile, poich\u00e9 sostengono che le decisioni prese dalla Sede Apostolica, o per suo volere, per il governo della Chiesa, non possono avere forza e valore se non vengono confermate dal potere civile.E poich\u00e9 per il diritto divino del Primato Apostolico il Romano Pontefice \u00e8 posto a capo di tutta la Chiesa, proclamiamo anche ed affermiamo che egli \u00e8 il supremo giudice dei fedeli  e che in ogni controversia spettante all\u2019esame della Chiesa, si pu\u00f2 ricorrere al suo giudizio . \u00c8 evidente che il giudizio della Sede Apostolica, che detiene la pi\u00f9 alta autorit\u00e0, non pu\u00f2 essere rimesso in questione da alcuno n\u00e9 sottoposto ad esame da parte di chicchessia . Si discosta quindi dal retto sentiero della verit\u00e0 chi afferma che \u00e8 possibile fare ricorso al Concilio Ecumenico, come se fosse investito di un potere superiore, contro le sentenze dei Romani Pontefici.Dunque se qualcuno affermer\u00e0 che il Romano Pontefice ha semplicemente un compito ispettivo o direttivo, e non il pieno e supremo potere di giurisdizione su tutta la Chiesa, non solo per quanto riguarda la fede e i costumi, ma anche per ci\u00f2 che concerne la disciplina e il governo della Chiesa diffusa su tutta la terra; o che \u00e8 investito soltanto del ruolo principale e non di tutta la pienezza di questo supremo potere; o che questo suo potere non \u00e8 ordinario e diretto sia su tutte e singole le Chiese, sia su tutti e su ciascun fedele e pastore: sia anatema.Capitolo IV - Del Magistero Infallibile del Romano PonteficeQuesta Santa Sede ha sempre ritenuto che nello stesso Primato Apostolico, posseduto dal Romano Pontefice come successore del beato Pietro Principe degli Apostoli, \u00e8 contenuto anche il supremo potere di magistero. Lo conferma la costante tradizione della Chiesa; lo dichiararono gli stessi Concili Ecumenici e, in modo particolare, quelli nei quali l\u2019Oriente si accordava con l\u2019Occidente nel vincolo della fede e della carit\u00e0. Proprio i Padri del quarto Concilio di Costantinopoli, ricalcando le orme dei loro antenati, emanarono questa solenne professione: \u201cLa salvezza consiste anzitutto nel custodire le norme della retta fede. E poich\u00e9 non \u00e8 possibile ignorare la volont\u00e0 di nostro Signore Ges\u00f9 Cristo che proclama: \u201cTu sei Pietro, e su questa pietra edificher\u00f2 la mia Chiesa\u201d,queste parole trovano conferma nella realt\u00e0 delle cose, perch\u00e9 nella Sede Apostolica \u00e8 sempre stata conservata pura la religione cattolica, e professata la santa dottrina. Non volendo quindi, in alcun modo, essere separati da questa fede e da questa dottrina, nutriamo la speranza di poterci mantenere nell\u2019unica comunione predicata dalla Sede Apostolica, perch\u00e9 in lei si trova tutta la vera solidit\u00e0 della religione cristiana\u201d . Nel momento in cui si approvava il secondo Concilio di Lione, i Greci dichiararono: \u201cLa Santa Chiesa Romana \u00e8 insignita del pieno e sommo Primato e Principato sull\u2019intera Chiesa Cattolica e, con tutta sincerit\u00e0 ed umilt\u00e0, si riconosce che lo ha ricevuto, con la pienezza del potere, dallo stesso Signore nella persona del beato Pietro, Principe e capo degli Apostoli, di cui il Romano Pontefice \u00e8 successore, e poich\u00e9 spetta a lei, prima di ogni altra, il compito di difendere la verit\u00e0 della fede, qualora sorgessero questioni in materia di fede, tocca a lei definirle con una sua sentenza\u201d.Da ultimo il Concilio Fiorentino eman\u00f2 questa definizione:\u201cIl Pontefice Romano, vero Vicario di Cristo, \u00e8 il capo di tutta la Chiesa, il padre e il maestro di tutti i Cristiani: a lui, nella persona del beato Pietro, \u00e8 stato affidato, da nostro Signore Ges\u00f9 Cristo, il supremo potere di reggere e di governare tutta la Chiesa\u201d.Allo scopo di adempiere questo compito pastorale, i Nostri Predecessori rivolsero sempre ogni loro preoccupazione a diffondere la salutare dottrina di Cristo fra tutti i popoli della terra, e con pari dedizione vigilarono perch\u00e9 si mantenesse genuina e pura come era stata loro affidata. \u00c8 per questo che i Vescovi di tutto il mondo, ora singolarmente ora riuniti in Sinodo, tenendo fede alla lunga consuetudine delle Chiese e salvaguardando l\u2019iter dell\u2019antica regola, specie quando si affacciavano pericoli in ordine alla fede, ricorrevano a questa Sede Apostolica, dove la fede non pu\u00f2 venir meno, perch\u00e9 procedesse in prima persona a riparare i danni . Gli stessi Romani Pontefici, come richiedeva la situazione del momento, ora con la convocazione di Concili Ecumenici o con un sondaggio per accertarsi del pensiero della Chiesa sparsa nel mondo, ora con Sinodi particolari o con altri mezzi messi a disposizione dalla divina Provvidenza, definirono che doveva essere mantenuto ci\u00f2 che, con l\u2019aiuto di Dio, avevano riconosciuto conforme alle sacre Scritture e alle tradizioni Apostoliche. Lo Spirito Santo infatti, non \u00e8 stato promesso ai successori di Pietro per rivelare, con la sua ispirazione, una nuova dottrina, ma per custodire con scrupolo e per far conoscere con fedelt\u00e0, con la sua assistenza, la rivelazione trasmessa dagli Apostoli, cio\u00e8 il deposito della fede. Fu proprio questa dottrina apostolica che tutti i venerabili Padri abbracciarono e i santi Dottori ortodossi venerarono e seguirono, ben sapendo che questa Sede di San Pietro si mantiene sempre immune da ogni errore in forza della divina promessa fatta dal Signore, nostro Salvatore, al Principe dei suoi discepoli: \u201cIo ho pregato per te, perch\u00e9 non venga meno la tua fede, e tu, una volta convertito, conferma i tuoi fratelli\u201d.Questo indefettibile carisma di verit\u00e0 e di fede fu dunque divinamente conferito a Pietro e ai suoi successori in questa Cattedra, perch\u00e9 esercitassero il loro eccelso ufficio per la salvezza di tutti, perch\u00e9 l\u2019intero gregge di Cristo, distolto dai velenosi pascoli dell\u2019errore, si alimentasse con il cibo della celeste dottrina e perch\u00e9, dopo aver eliminato ci\u00f2 che porta allo scisma, tutta la Chiesa si mantenesse una e, appoggiata sul suo fondamento, resistesse incrollabile contro le porte dell\u2019inferno.Ma poich\u00e9 proprio in questo tempo, nel quale si sente particolarmente il bisogno della salutare presenza del ministero Apostolico, si trovano parecchie persone che si oppongono al suo potere, riteniamo veramente necessario proclamare, in modo solenne, la prerogativa che l\u2019unigenito Figlio di Dio si \u00e8 degnato di legare al supremo ufficio pastorale.Perci\u00f2 Noi, mantenendoci fedeli alla tradizione ricevuta dai primordi della fede cristiana, per la gloria di Dio nostro Salvatore, per l\u2019esaltazione della religione Cattolica e per la salvezza dei popoli cristiani, con l\u2019approvazione del sacro Concilio proclamiamo e definiamo dogma rivelato da Dio che il Romano Pontefice, quando parlaex cathedra, cio\u00e8 quando esercita il suo supremo ufficio di Pastore e di Dottore di tutti i cristiani, e in forza del suo supremo potere Apostolico definisce una dottrina circa la fede e i costumi, vincola tutta la Chiesa, per la divina assistenza a lui promessa nella persona del beato Pietro, gode di quell\u2019infallibilit\u00e0 con cui il divino Redentore volle fosse corredata la sua Chiesa nel definire la dottrina intorno alla fede e ai costumi: pertanto tali definizioni del Romano Pontefice sono immutabili per se stesse, e non per il consenso della Chiesa.Se qualcuno quindi avr\u00e0 la presunzione di opporsi a questa Nostra definizione, Dio non voglia!: sia anatema.Dato a Roma, nella pubblica sessione celebrata solennemente nella Basilica Vaticana, nell\u2019anno 1870 dell\u2019Incarnazione del Signore, il 18 luglio, venticinquesimo anno del Nostro Pontificato.-----------------------------------------------------------------*U. Bellocchi (a cura di),Tutte le Encicliche e i principali documenti pontifici emanati dal 1740,vol. IV: Pio IX(1846-1878), pp. 334-340, 1995, Libreria Editrice Vaticana, Citt\u00e0 del Vaticano.\n\nCOSTITUZIONE DOGMATICAPASTOR AETERNUS*DEL SOMMO PONTEFICEPIO IXIl Vescovo Pio, servo dei servi di Dio, con l\u2019approvazione del Sacro Concilio. A perpetua memoria.Il Pastore eterno e Vescovo delle nostre anime, per rendere perenne la salutare opera della Redenzione, decise di istituire la santa Chiesa, nella quale, come nella casa del Dio vivente, tutti i fedeli si ritrovassero uniti nel vincolo di una sola fede e della carit\u00e0. Per questo, prima di essere glorificato, preg\u00f2 il Padre non solo per gli Apostoli, ma anche per tutti coloro che avrebbero creduto in Lui attraverso la loro parola, affinch\u00e9 fossero tutti una cosa sola, come lo stesso Figlio e il Padre sono una cosa sola. Cos\u00ec dunque invi\u00f2 gli Apostoli, che aveva scelto dal mondo, nello stesso modo in cui Egli stesso era stato inviato dal Padre: volle quindi che nella sua Chiesa i Pastori e i Dottori fossero presenti fino alla fine dei secoli.Perch\u00e9 poi lo stesso Episcopato fosse uno ed indiviso e l\u2019intera moltitudine dei credenti, per mezzo dei sacerdoti strettamente uniti fra di loro, si conservasse nell\u2019unit\u00e0 della fede e della comunione, anteponendo agli altri Apostoli il Beato Pietro, in lui volle fondato l\u2019intramontabile principio e il visibile fondamento della duplice unit\u00e0: sulla sua forza doveva essere innalzato il tempio eterno, e la grandezza della Chiesa, nell\u2019immutabilit\u00e0 della fede, avrebbe potuto ergersi fino al cielo . E poich\u00e9 le porte dell\u2019inferno si accaniscono sempre pi\u00f9 contro il suo fondamento, voluto da Dio, quasi volessero, se fosse possibile, distruggere la Chiesa, Noi riteniamo necessario, per la custodia, l\u2019incolumit\u00e0 e la crescita del gregge cattolico, con l\u2019approvazione del Sacro Concilio, proporre la dottrina relativa all\u2019istituzione, alla perennit\u00e0 e alla natura del sacro Primato Apostolico, sul quale si fondano la forza e la solidit\u00e0 di tutta la Chiesa, come verit\u00e0 di fede da abbracciare e da difendere da parte di tutti i fedeli, secondo l\u2019antica e costante credenza della Chiesa universale, e respingere e condannare gli errori contrari, tanto pericolosi per il gregge del Signore.Capitolo I - Istituzione del Primato Apostolico nel Beato PietroProclamiamo dunque ed affermiamo, sulla scorta delle testimonianze del Vangelo, che il primato di giurisdizione sull\u2019intera Chiesa di Dio \u00e8 stato promesso e conferito al beato Apostolo Pietro da Cristo Signore in modo immediato e diretto. Solamente a Simone, infatti, al quale gi\u00e0 si era rivolto: \u201cTu sarai chiamato Cefa\u201d (Gv 1,42), dopo che ebbe pronunciata quella sua confessione: \u201cTu sei il Cristo, il Figlio del Dio vivo\u201d, il Signore indirizz\u00f2 queste solenni parole: \u201cBeato sei tu, Simone Bariona; perch\u00e9 non la carne e il sangue te l\u2019hanno rivelato, ma il Padre mio che \u00e8 nei cieli: e io ti dico che tu sei Pietro, e su questa pietra io edificher\u00f2 la mia Chiesa, e le porte dell\u2019inferno non prevarranno contro di essa. A te dar\u00f2 le chiavi del regno dei cieli: qualunque cosa avrai legato sulla terra, sar\u00e0 legata anche nei cieli, e qualunque cosa avrai sciolto sulla terra, sar\u00e0 sciolta anche nei cieli\u201d (Mt 16,16-19). E al solo Simon Pietro, dopo la sua risurrezione, Ges\u00f9 confer\u00ec la giurisdizione di sommo pastore e di guida su tutto il suo ovile con le parole: \u201cPasci i miei agnelli, pasci le mie pecore\u201d (Gv 21,15-17). A questa chiara dottrina delle sacre Scritture, come \u00e8 sempre stata interpretata dalla Chiesa cattolica, si oppongono senza mezzi termini le malvagie opinioni di coloro che, stravolgendo la forma di governo decisa da Cristo Signore nella sua Chiesa, negano che Cristo abbia investito il solo Pietro del vero e proprio primato di giurisdizione che lo antepone agli altri Apostoli, sia presi individualmente, sia nel loro insieme, o di coloro che sostengono un primato non affidato in modo diretto e immediato al beato Pietro, ma alla Chiesa e, tramite questa, all\u2019Apostolo come ministro della stessa Chiesa.Se qualcuno dunque affermer\u00e0 che il beato Pietro Apostolo non \u00e8 stato costituito da Cristo Signore Principe di tutti gli Apostoli e capo visibile di tutta la Chiesa militante, o che non abbia ricevuto dallo stesso Signore Nostro Ges\u00f9 Cristo un vero e proprio primato di giurisdizione, ma soltanto di onore: sia anatema.Capitolo II - Perpetuit\u00e0 del Primato del Beato Pietro nei Romani PonteficiCi\u00f2 che dunque il Principe dei pastori, e grande pastore di tutte le pecore, il Signore Ges\u00f9 Cristo, ha istituito nel beato Apostolo Pietro per rendere continua la salvezza e perenne il bene della Chiesa, \u00e8 necessario, per volere di chi l\u2019ha istituita, che duri per sempre nella Chiesa la quale, fondata sulla pietra, si manterr\u00e0 salda fino alla fine dei secoli. Nessuno pu\u00f2 nutrire dubbi, anzi \u00e8 cosa risaputa in tutte le epoche, che il santo e beatissimo Pietro, Principe e capo degli Apostoli, colonna della fede e fondamento della Chiesa cattolica, ricevette le chiavi del regno da Nostro Signore Ges\u00f9 Cristo, Salvatore e Redentore del genere umano: Egli, fino al presente e sempre, vive, presiede e giudica nei suoi successori, i vescovi della santa Sede Romana, da lui fondata e consacrata con il suo sangue . Ne consegue che chiunque succede a Pietro in questa Cattedra, in forza dell\u2019istituzione dello stesso Cristo, ottiene il Primato di Pietro su tutta la Chiesa. Non tramonta dunque ci\u00f2 che la verit\u00e0 ha disposto, e il beato Pietro, perseverando nella forza che ha ricevuto, di pietra inoppugnabile, non ha mai distolto la sua mano dal timone della Chiesa . \u00c8 questo dunque il motivo per cui le altre Chiese, cio\u00e8 tutti i fedeli di ogni parte del mondo, dovevano far capo alla Chiesa di Roma, per la sua posizione di autorevole preminenza, affinch\u00e9 in tale Sede, dalla quale si riversano su tutti i diritti della divina comunione, si articolassero, come membra raccordate alla testa, in un unico corpo .Se qualcuno dunque affermer\u00e0 che non \u00e8 per disposizione dello stesso Cristo Signore, cio\u00e8 per diritto divino, che il beato Pietro abbia per sempre successori nel Primato sulla Chiesa universale, o che il Romano Pontefice non sia il successore del beato Pietro nello stesso Primato: sia anatema.Capitolo III - Della Forza e della Natura del Primato del Romano PonteficeSostenuti dunque dalle inequivocabili testimonianze delle sacre lettere e in piena sintonia con i decreti, chiari ed esaurienti, sia dei Romani Pontefici Nostri Predecessori, sia dei Concili generali, ribadiamo la definizione del Concilio Ecumenico Fiorentino che impone a tutti i credenti in Cristo, come verit\u00e0 di fede, che la Santa Sede Apostolica e il Romano Pontefice detengono il Primato su tutta la terra, e che lo stesso Romano Pontefice \u00e8 il successore del beato Pietro, Principe degli Apostoli, il vero Vicario di Cristo, il capo di tutta la Chiesa, il padre e il maestro di tutti i cristiani; a lui, nella persona del beato Pietro, \u00e8 stato affidato, da nostro Signore Ges\u00f9 Cristo, il pieno potere di guidare, reggere e governare la Chiesa universale. Tutto questo \u00e8 contenuto anche negli atti dei Concili ecumenici e nei sacri canoni.Proclamiamo quindi e dichiariamo che la Chiesa Romana, per disposizione del Signore, detiene il primato del potere ordinario su tutte le altre, e che questo potere di giurisdizione del Romano Pontefice, vero potere episcopale, \u00e8 immediato: tutti, pastori e fedeli, di qualsivoglia rito e dignit\u00e0, sono vincolati, nei suoi confronti, dall\u2019obbligo della subordinazione gerarchica e della vera obbedienza, non solo nelle cose che appartengono alla fede e ai costumi, ma anche in quelle relative alla disciplina e al governo della Chiesa, in tutto il mondo. In questo modo, avendo salvaguardato l\u2019unit\u00e0 della comunione e della professione della stessa fede con il Romano Pontefice, la Chiesa di Cristo sar\u00e0 un solo gregge sotto un solo sommo pastore. Questa \u00e8 la dottrina della verit\u00e0 cattolica, dalla quale nessuno pu\u00f2 allontanarsi senza perdita della fede e pericolo della salvezza.Questo potere del Sommo Pontefice non pregiudica in alcun modo quello episcopale di giurisdizione, ordinario e immediato, con il quale i Vescovi, insediati dallo Spirito Santo al posto degli Apostoli, come loro successori, guidano e reggono, da veri pastori, il gregge assegnato a ciascuno di loro, anzi viene confermato, rafforzato e difeso dal Pastore supremo ed universale, come afferma solennemente San Gregorio Magno: \u201cIl mio onore \u00e8 quello della Chiesa universale. Il mio onore \u00e8 la solida forza dei miei fratelli. Io mi sento veramente onorato, quando a ciascuno di loro non viene negato il dovuto onore\u201d .Dal supremo potere del Romano Pontefice di governare tutta la Chiesa, deriva allo stesso anche il diritto di comunicare liberamente, nell\u2019esercizio di questo suo ufficio, con i pastori e con i greggi della Chiesa intera, per poterli ammaestrare e indirizzare nella via della salvezza. Condanniamo quindi e respingiamo le affermazioni di coloro che ritengono lecito impedire questo rapporto di comunicazione del capo supremo con i pastori e con i greggi, o lo vogliono asservire al potere civile, poich\u00e9 sostengono che le decisioni prese dalla Sede Apostolica, o per suo volere, per il governo della Chiesa, non possono avere forza e valore se non vengono confermate dal potere civile.E poich\u00e9 per il diritto divino del Primato Apostolico il Romano Pontefice \u00e8 posto a capo di tutta la Chiesa, proclamiamo anche ed affermiamo che egli \u00e8 il supremo giudice dei fedeli  e che in ogni controversia spettante all\u2019esame della Chiesa, si pu\u00f2 ricorrere al suo giudizio . \u00c8 evidente che il giudizio della Sede Apostolica, che detiene la pi\u00f9 alta autorit\u00e0, non pu\u00f2 essere rimesso in questione da alcuno n\u00e9 sottoposto ad esame da parte di chicchessia . Si discosta quindi dal retto sentiero della verit\u00e0 chi afferma che \u00e8 possibile fare ricorso al Concilio Ecumenico, come se fosse investito di un potere superiore, contro le sentenze dei Romani Pontefici.Dunque se qualcuno affermer\u00e0 che il Romano Pontefice ha semplicemente un compito ispettivo o direttivo, e non il pieno e supremo potere di giurisdizione su tutta la Chiesa, non solo per quanto riguarda la fede e i costumi, ma anche per ci\u00f2 che concerne la disciplina e il governo della Chiesa diffusa su tutta la terra; o che \u00e8 investito soltanto del ruolo principale e non di tutta la pienezza di questo supremo potere; o che questo suo potere non \u00e8 ordinario e diretto sia su tutte e singole le Chiese, sia su tutti e su ciascun fedele e pastore: sia anatema.Capitolo IV - Del Magistero Infallibile del Romano PonteficeQuesta Santa Sede ha sempre ritenuto che nello stesso Primato Apostolico, posseduto dal Romano Pontefice come successore del beato Pietro Principe degli Apostoli, \u00e8 contenuto anche il supremo potere di magistero. Lo conferma la costante tradizione della Chiesa; lo dichiararono gli stessi Concili Ecumenici e, in modo particolare, quelli nei quali l\u2019Oriente si accordava con l\u2019Occidente nel vincolo della fede e della carit\u00e0. Proprio i Padri del quarto Concilio di Costantinopoli, ricalcando le orme dei loro antenati, emanarono questa solenne professione: \u201cLa salvezza consiste anzitutto nel custodire le norme della retta fede. E poich\u00e9 non \u00e8 possibile ignorare la volont\u00e0 di nostro Signore Ges\u00f9 Cristo che proclama: \u201cTu sei Pietro, e su questa pietra edificher\u00f2 la mia Chiesa\u201d,queste parole trovano conferma nella realt\u00e0 delle cose, perch\u00e9 nella Sede Apostolica \u00e8 sempre stata conservata pura la religione cattolica, e professata la santa dottrina. Non volendo quindi, in alcun modo, essere separati da questa fede e da questa dottrina, nutriamo la speranza di poterci mantenere nell\u2019unica comunione predicata dalla Sede Apostolica, perch\u00e9 in lei si trova tutta la vera solidit\u00e0 della religione cristiana\u201d . Nel momento in cui si approvava il secondo Concilio di Lione, i Greci dichiararono: \u201cLa Santa Chiesa Romana \u00e8 insignita del pieno e sommo Primato e Principato sull\u2019intera Chiesa Cattolica e, con tutta sincerit\u00e0 ed umilt\u00e0, si riconosce che lo ha ricevuto, con la pienezza del potere, dallo stesso Signore nella persona del beato Pietro, Principe e capo degli Apostoli, di cui il Romano Pontefice \u00e8 successore, e poich\u00e9 spetta a lei, prima di ogni altra, il compito di difendere la verit\u00e0 della fede, qualora sorgessero questioni in materia di fede, tocca a lei definirle con una sua sentenza\u201d.Da ultimo il Concilio Fiorentino eman\u00f2 questa definizione:\u201cIl Pontefice Romano, vero Vicario di Cristo, \u00e8 il capo di tutta la Chiesa, il padre e il maestro di tutti i Cristiani: a lui, nella persona del beato Pietro, \u00e8 stato affidato, da nostro Signore Ges\u00f9 Cristo, il supremo potere di reggere e di governare tutta la Chiesa\u201d.Allo scopo di adempiere questo compito pastorale, i Nostri Predecessori rivolsero sempre ogni loro preoccupazione a diffondere la salutare dottrina di Cristo fra tutti i popoli della terra, e con pari dedizione vigilarono perch\u00e9 si mantenesse genuina e pura come era stata loro affidata. \u00c8 per questo che i Vescovi di tutto il mondo, ora singolarmente ora riuniti in Sinodo, tenendo fede alla lunga consuetudine delle Chiese e salvaguardando l\u2019iter dell\u2019antica regola, specie quando si affacciavano pericoli in ordine alla fede, ricorrevano a questa Sede Apostolica, dove la fede non pu\u00f2 venir meno, perch\u00e9 procedesse in prima persona a riparare i danni . Gli stessi Romani Pontefici, come richiedeva la situazione del momento, ora con la convocazione di Concili Ecumenici o con un sondaggio per accertarsi del pensiero della Chiesa sparsa nel mondo, ora con Sinodi particolari o con altri mezzi messi a disposizione dalla divina Provvidenza, definirono che doveva essere mantenuto ci\u00f2 che, con l\u2019aiuto di Dio, avevano riconosciuto conforme alle sacre Scritture e alle tradizioni Apostoliche. Lo Spirito Santo infatti, non \u00e8 stato promesso ai successori di Pietro per rivelare, con la sua ispirazione, una nuova dottrina, ma per custodire con scrupolo e per far conoscere con fedelt\u00e0, con la sua assistenza, la rivelazione trasmessa dagli Apostoli, cio\u00e8 il deposito della fede. Fu proprio questa dottrina apostolica che tutti i venerabili Padri abbracciarono e i santi Dottori ortodossi venerarono e seguirono, ben sapendo che questa Sede di San Pietro si mantiene sempre immune da ogni errore in forza della divina promessa fatta dal Signore, nostro Salvatore, al Principe dei suoi discepoli: \u201cIo ho pregato per te, perch\u00e9 non venga meno la tua fede, e tu, una volta convertito, conferma i tuoi fratelli\u201d.Questo indefettibile carisma di verit\u00e0 e di fede fu dunque divinamente conferito a Pietro e ai suoi successori in questa Cattedra, perch\u00e9 esercitassero il loro eccelso ufficio per la salvezza di tutti, perch\u00e9 l\u2019intero gregge di Cristo, distolto dai velenosi pascoli dell\u2019errore, si alimentasse con il cibo della celeste dottrina e perch\u00e9, dopo aver eliminato ci\u00f2 che porta allo scisma, tutta la Chiesa si mantenesse una e, appoggiata sul suo fondamento, resistesse incrollabile contro le porte dell\u2019inferno.Ma poich\u00e9 proprio in questo tempo, nel quale si sente particolarmente il bisogno della salutare presenza del ministero Apostolico, si trovano parecchie persone che si oppongono al suo potere, riteniamo veramente necessario proclamare, in modo solenne, la prerogativa che l\u2019unigenito Figlio di Dio si \u00e8 degnato di legare al supremo ufficio pastorale.Perci\u00f2 Noi, mantenendoci fedeli alla tradizione ricevuta dai primordi della fede cristiana, per la gloria di Dio nostro Salvatore, per l\u2019esaltazione della religione Cattolica e per la salvezza dei popoli cristiani, con l\u2019approvazione del sacro Concilio proclamiamo e definiamo dogma rivelato da Dio che il Romano Pontefice, quando parlaex cathedra, cio\u00e8 quando esercita il suo supremo ufficio di Pastore e di Dottore di tutti i cristiani, e in forza del suo supremo potere Apostolico definisce una dottrina circa la fede e i costumi, vincola tutta la Chiesa, per la divina assistenza a lui promessa nella persona del beato Pietro, gode di quell\u2019infallibilit\u00e0 con cui il divino Redentore volle fosse corredata la sua Chiesa nel definire la dottrina intorno alla fede e ai costumi: pertanto tali definizioni del Romano Pontefice sono immutabili per se stesse, e non per il consenso della Chiesa.Se qualcuno quindi avr\u00e0 la presunzione di opporsi a questa Nostra definizione, Dio non voglia!: sia anatema.Dato a Roma, nella pubblica sessione celebrata solennemente nella Basilica Vaticana, nell\u2019anno 1870 dell\u2019Incarnazione del Signore, il 18 luglio, venticinquesimo anno del Nostro Pontificato.-----------------------------------------------------------------*U. Bellocchi (a cura di),Tutte le Encicliche e i principali documenti pontifici emanati dal 1740,vol. IV: Pio IX(1846-1878), pp. 334-340, 1995, Libreria Editrice Vaticana, Citt\u00e0 del Vaticano.\n\nCOSTITUZIONE DOGMATICAPASTOR AETERNUS*DEL SOMMO PONTEFICEPIO IX\n\nIl Vescovo Pio, servo dei servi di Dio, con l\u2019approvazione del Sacro Concilio. A perpetua memoria.\n\nIl Pastore eterno e Vescovo delle nostre anime, per rendere perenne la salutare opera della Redenzione, decise di istituire la santa Chiesa, nella quale, come nella casa del Dio vivente, tutti i fedeli si ritrovassero uniti nel vincolo di una sola fede e della carit\u00e0. Per questo, prima di essere glorificato, preg\u00f2 il Padre non solo per gli Apostoli, ma anche per tutti coloro che avrebbero creduto in Lui attraverso la loro parola, affinch\u00e9 fossero tutti una cosa sola, come lo stesso Figlio e il Padre sono una cosa sola. Cos\u00ec dunque invi\u00f2 gli Apostoli, che aveva scelto dal mondo, nello stesso modo in cui Egli stesso era stato inviato dal Padre: volle quindi che nella sua Chiesa i Pastori e i Dottori fossero presenti fino alla fine dei secoli.\n\nPerch\u00e9 poi lo stesso Episcopato fosse uno ed indiviso e l\u2019intera moltitudine dei credenti, per mezzo dei sacerdoti strettamente uniti fra di loro, si conservasse nell\u2019unit\u00e0 della fede e della comunione, anteponendo agli altri Apostoli il Beato Pietro, in lui volle fondato l\u2019intramontabile principio e il visibile fondamento della duplice unit\u00e0: sulla sua forza doveva essere innalzato il tempio eterno, e la grandezza della Chiesa, nell\u2019immutabilit\u00e0 della fede, avrebbe potuto ergersi fino al cielo . E poich\u00e9 le porte dell\u2019inferno si accaniscono sempre pi\u00f9 contro il suo fondamento, voluto da Dio, quasi volessero, se fosse possibile, distruggere la Chiesa, Noi riteniamo necessario, per la custodia, l\u2019incolumit\u00e0 e la crescita del gregge cattolico, con l\u2019approvazione del Sacro Concilio, proporre la dottrina relativa all\u2019istituzione, alla perennit\u00e0 e alla natura del sacro Primato Apostolico, sul quale si fondano la forza e la solidit\u00e0 di tutta la Chiesa, come verit\u00e0 di fede da abbracciare e da difendere da parte di tutti i fedeli, secondo l\u2019antica e costante credenza della Chiesa universale, e respingere e condannare gli errori contrari, tanto pericolosi per il gregge del Signore.\n\nCapitolo I - Istituzione del Primato Apostolico nel Beato Pietro\n\nProclamiamo dunque ed affermiamo, sulla scorta delle testimonianze del Vangelo, che il primato di giurisdizione sull\u2019intera Chiesa di Dio \u00e8 stato promesso e conferito al beato Apostolo Pietro da Cristo Signore in modo immediato e diretto. Solamente a Simone, infatti, al quale gi\u00e0 si era rivolto: \u201cTu sarai chiamato Cefa\u201d (Gv 1,42), dopo che ebbe pronunciata quella sua confessione: \u201cTu sei il Cristo, il Figlio del Dio vivo\u201d, il Signore indirizz\u00f2 queste solenni parole: \u201cBeato sei tu, Simone Bariona; perch\u00e9 non la carne e il sangue te l\u2019hanno rivelato, ma il Padre mio che \u00e8 nei cieli: e io ti dico che tu sei Pietro, e su questa pietra io edificher\u00f2 la mia Chiesa, e le porte dell\u2019inferno non prevarranno contro di essa. A te dar\u00f2 le chiavi del regno dei cieli: qualunque cosa avrai legato sulla terra, sar\u00e0 legata anche nei cieli, e qualunque cosa avrai sciolto sulla terra, sar\u00e0 sciolta anche nei cieli\u201d (Mt 16,16-19). E al solo Simon Pietro, dopo la sua risurrezione, Ges\u00f9 confer\u00ec la giurisdizione di sommo pastore e di guida su tutto il suo ovile con le parole: \u201cPasci i miei agnelli, pasci le mie pecore\u201d (Gv 21,15-17). A questa chiara dottrina delle sacre Scritture, come \u00e8 sempre stata interpretata dalla Chiesa cattolica, si oppongono senza mezzi termini le malvagie opinioni di coloro che, stravolgendo la forma di governo decisa da Cristo Signore nella sua Chiesa, negano che Cristo abbia investito il solo Pietro del vero e proprio primato di giurisdizione che lo antepone agli altri Apostoli, sia presi individualmente, sia nel loro insieme, o di coloro che sostengono un primato non affidato in modo diretto e immediato al beato Pietro, ma alla Chiesa e, tramite questa, all\u2019Apostolo come ministro della stessa Chiesa.\n\nSe qualcuno dunque affermer\u00e0 che il beato Pietro Apostolo non \u00e8 stato costituito da Cristo Signore Principe di tutti gli Apostoli e capo visibile di tutta la Chiesa militante, o che non abbia ricevuto dallo stesso Signore Nostro Ges\u00f9 Cristo un vero e proprio primato di giurisdizione, ma soltanto di onore: sia anatema.\n\nCapitolo II - Perpetuit\u00e0 del Primato del Beato Pietro nei Romani Pontefici\n\nCi\u00f2 che dunque il Principe dei pastori, e grande pastore di tutte le pecore, il Signore Ges\u00f9 Cristo, ha istituito nel beato Apostolo Pietro per rendere continua la salvezza e perenne il bene della Chiesa, \u00e8 necessario, per volere di chi l\u2019ha istituita, che duri per sempre nella Chiesa la quale, fondata sulla pietra, si manterr\u00e0 salda fino alla fine dei secoli. Nessuno pu\u00f2 nutrire dubbi, anzi \u00e8 cosa risaputa in tutte le epoche, che il santo e beatissimo Pietro, Principe e capo degli Apostoli, colonna della fede e fondamento della Chiesa cattolica, ricevette le chiavi del regno da Nostro Signore Ges\u00f9 Cristo, Salvatore e Redentore del genere umano: Egli, fino al presente e sempre, vive, presiede e giudica nei suoi successori, i vescovi della santa Sede Romana, da lui fondata e consacrata con il suo sangue . Ne consegue che chiunque succede a Pietro in questa Cattedra, in forza dell\u2019istituzione dello stesso Cristo, ottiene il Primato di Pietro su tutta la Chiesa. Non tramonta dunque ci\u00f2 che la verit\u00e0 ha disposto, e il beato Pietro, perseverando nella forza che ha ricevuto, di pietra inoppugnabile, non ha mai distolto la sua mano dal timone della Chiesa . \u00c8 questo dunque il motivo per cui le altre Chiese, cio\u00e8 tutti i fedeli di ogni parte del mondo, dovevano far capo alla Chiesa di Roma, per la sua posizione di autorevole preminenza, affinch\u00e9 in tale Sede, dalla quale si riversano su tutti i diritti della divina comunione, si articolassero, come membra raccordate alla testa, in un unico corpo .\n\nSe qualcuno dunque affermer\u00e0 che non \u00e8 per disposizione dello stesso Cristo Signore, cio\u00e8 per diritto divino, che il beato Pietro abbia per sempre successori nel Primato sulla Chiesa universale, o che il Romano Pontefice non sia il successore del beato Pietro nello stesso Primato: sia anatema.\n\nCapitolo III - Della Forza e della Natura del Primato del Romano Pontefice\n\nSostenuti dunque dalle inequivocabili testimonianze delle sacre lettere e in piena sintonia con i decreti, chiari ed esaurienti, sia dei Romani Pontefici Nostri Predecessori, sia dei Concili generali, ribadiamo la definizione del Concilio Ecumenico Fiorentino che impone a tutti i credenti in Cristo, come verit\u00e0 di fede, che la Santa Sede Apostolica e il Romano Pontefice detengono il Primato su tutta la terra, e che lo stesso Romano Pontefice \u00e8 il successore del beato Pietro, Principe degli Apostoli, il vero Vicario di Cristo, il capo di tutta la Chiesa, il padre e il maestro di tutti i cristiani; a lui, nella persona del beato Pietro, \u00e8 stato affidato, da nostro Signore Ges\u00f9 Cristo, il pieno potere di guidare, reggere e governare la Chiesa universale. Tutto questo \u00e8 contenuto anche negli atti dei Concili ecumenici e nei sacri canoni.\n\nProclamiamo quindi e dichiariamo che la Chiesa Romana, per disposizione del Signore, detiene il primato del potere ordinario su tutte le altre, e che questo potere di giurisdizione del Romano Pontefice, vero potere episcopale, \u00e8 immediato: tutti, pastori e fedeli, di qualsivoglia rito e dignit\u00e0, sono vincolati, nei suoi confronti, dall\u2019obbligo della subordinazione gerarchica e della vera obbedienza, non solo nelle cose che appartengono alla fede e ai costumi, ma anche in quelle relative alla disciplina e al governo della Chiesa, in tutto il mondo. In questo modo, avendo salvaguardato l\u2019unit\u00e0 della comunione e della professione della stessa fede con il Romano Pontefice, la Chiesa di Cristo sar\u00e0 un solo gregge sotto un solo sommo pastore. Questa \u00e8 la dottrina della verit\u00e0 cattolica, dalla quale nessuno pu\u00f2 allontanarsi senza perdita della fede e pericolo della salvezza.\n\nQuesto potere del Sommo Pontefice non pregiudica in alcun modo quello episcopale di giurisdizione, ordinario e immediato, con il quale i Vescovi, insediati dallo Spirito Santo al posto degli Apostoli, come loro successori, guidano e reggono, da veri pastori, il gregge assegnato a ciascuno di loro, anzi viene confermato, rafforzato e difeso dal Pastore supremo ed universale, come afferma solennemente San Gregorio Magno: \u201cIl mio onore \u00e8 quello della Chiesa universale. Il mio onore \u00e8 la solida forza dei miei fratelli. Io mi sento veramente onorato, quando a ciascuno di loro non viene negato il dovuto onore\u201d .\n\nDal supremo potere del Romano Pontefice di governare tutta la Chiesa, deriva allo stesso anche il diritto di comunicare liberamente, nell\u2019esercizio di questo suo ufficio, con i pastori e con i greggi della Chiesa intera, per poterli ammaestrare e indirizzare nella via della salvezza. Condanniamo quindi e respingiamo le affermazioni di coloro che ritengono lecito impedire questo rapporto di comunicazione del capo supremo con i pastori e con i greggi, o lo vogliono asservire al potere civile, poich\u00e9 sostengono che le decisioni prese dalla Sede Apostolica, o per suo volere, per il governo della Chiesa, non possono avere forza e valore se non vengono confermate dal potere civile.\n\nE poich\u00e9 per il diritto divino del Primato Apostolico il Romano Pontefice \u00e8 posto a capo di tutta la Chiesa, proclamiamo anche ed affermiamo che egli \u00e8 il supremo giudice dei fedeli  e che in ogni controversia spettante all\u2019esame della Chiesa, si pu\u00f2 ricorrere al suo giudizio . \u00c8 evidente che il giudizio della Sede Apostolica, che detiene la pi\u00f9 alta autorit\u00e0, non pu\u00f2 essere rimesso in questione da alcuno n\u00e9 sottoposto ad esame da parte di chicchessia . Si discosta quindi dal retto sentiero della verit\u00e0 chi afferma che \u00e8 possibile fare ricorso al Concilio Ecumenico, come se fosse investito di un potere superiore, contro le sentenze dei Romani Pontefici.\n\nDunque se qualcuno affermer\u00e0 che il Romano Pontefice ha semplicemente un compito ispettivo o direttivo, e non il pieno e supremo potere di giurisdizione su tutta la Chiesa, non solo per quanto riguarda la fede e i costumi, ma anche per ci\u00f2 che concerne la disciplina e il governo della Chiesa diffusa su tutta la terra; o che \u00e8 investito soltanto del ruolo principale e non di tutta la pienezza di questo supremo potere; o che questo suo potere non \u00e8 ordinario e diretto sia su tutte e singole le Chiese, sia su tutti e su ciascun fedele e pastore: sia anatema.\n\nCapitolo IV - Del Magistero Infallibile del Romano Pontefice\n\nQuesta Santa Sede ha sempre ritenuto che nello stesso Primato Apostolico, posseduto dal Romano Pontefice come successore del beato Pietro Principe degli Apostoli, \u00e8 contenuto anche il supremo potere di magistero. Lo conferma la costante tradizione della Chiesa; lo dichiararono gli stessi Concili Ecumenici e, in modo particolare, quelli nei quali l\u2019Oriente si accordava con l\u2019Occidente nel vincolo della fede e della carit\u00e0. Proprio i Padri del quarto Concilio di Costantinopoli, ricalcando le orme dei loro antenati, emanarono questa solenne professione: \u201cLa salvezza consiste anzitutto nel custodire le norme della retta fede. E poich\u00e9 non \u00e8 possibile ignorare la volont\u00e0 di nostro Signore Ges\u00f9 Cristo che proclama: \u201cTu sei Pietro, e su questa pietra edificher\u00f2 la mia Chiesa\u201d,queste parole trovano conferma nella realt\u00e0 delle cose, perch\u00e9 nella Sede Apostolica \u00e8 sempre stata conservata pura la religione cattolica, e professata la santa dottrina. Non volendo quindi, in alcun modo, essere separati da questa fede e da questa dottrina, nutriamo la speranza di poterci mantenere nell\u2019unica comunione predicata dalla Sede Apostolica, perch\u00e9 in lei si trova tutta la vera solidit\u00e0 della religione cristiana\u201d . Nel momento in cui si approvava il secondo Concilio di Lione, i Greci dichiararono: \u201cLa Santa Chiesa Romana \u00e8 insignita del pieno e sommo Primato e Principato sull\u2019intera Chiesa Cattolica e, con tutta sincerit\u00e0 ed umilt\u00e0, si riconosce che lo ha ricevuto, con la pienezza del potere, dallo stesso Signore nella persona del beato Pietro, Principe e capo degli Apostoli, di cui il Romano Pontefice \u00e8 successore, e poich\u00e9 spetta a lei, prima di ogni altra, il compito di difendere la verit\u00e0 della fede, qualora sorgessero questioni in materia di fede, tocca a lei definirle con una sua sentenza\u201d.Da ultimo il Concilio Fiorentino eman\u00f2 questa definizione:\u201cIl Pontefice Romano, vero Vicario di Cristo, \u00e8 il capo di tutta la Chiesa, il padre e il maestro di tutti i Cristiani: a lui, nella persona del beato Pietro, \u00e8 stato affidato, da nostro Signore Ges\u00f9 Cristo, il supremo potere di reggere e di governare tutta la Chiesa\u201d.\n\nAllo scopo di adempiere questo compito pastorale, i Nostri Predecessori rivolsero sempre ogni loro preoccupazione a diffondere la salutare dottrina di Cristo fra tutti i popoli della terra, e con pari dedizione vigilarono perch\u00e9 si mantenesse genuina e pura come era stata loro affidata. \u00c8 per questo che i Vescovi di tutto il mondo, ora singolarmente ora riuniti in Sinodo, tenendo fede alla lunga consuetudine delle Chiese e salvaguardando l\u2019iter dell\u2019antica regola, specie quando si affacciavano pericoli in ordine alla fede, ricorrevano a questa Sede Apostolica, dove la fede non pu\u00f2 venir meno, perch\u00e9 procedesse in prima persona a riparare i danni . Gli stessi Romani Pontefici, come richiedeva la situazione del momento, ora con la convocazione di Concili Ecumenici o con un sondaggio per accertarsi del pensiero della Chiesa sparsa nel mondo, ora con Sinodi particolari o con altri mezzi messi a disposizione dalla divina Provvidenza, definirono che doveva essere mantenuto ci\u00f2 che, con l\u2019aiuto di Dio, avevano riconosciuto conforme alle sacre Scritture e alle tradizioni Apostoliche. Lo Spirito Santo infatti, non \u00e8 stato promesso ai successori di Pietro per rivelare, con la sua ispirazione, una nuova dottrina, ma per custodire con scrupolo e per far conoscere con fedelt\u00e0, con la sua assistenza, la rivelazione trasmessa dagli Apostoli, cio\u00e8 il deposito della fede. Fu proprio questa dottrina apostolica che tutti i venerabili Padri abbracciarono e i santi Dottori ortodossi venerarono e seguirono, ben sapendo che questa Sede di San Pietro si mantiene sempre immune da ogni errore in forza della divina promessa fatta dal Signore, nostro Salvatore, al Principe dei suoi discepoli: \u201cIo ho pregato per te, perch\u00e9 non venga meno la tua fede, e tu, una volta convertito, conferma i tuoi fratelli\u201d.\n\nQuesto indefettibile carisma di verit\u00e0 e di fede fu dunque divinamente conferito a Pietro e ai suoi successori in questa Cattedra, perch\u00e9 esercitassero il loro eccelso ufficio per la salvezza di tutti, perch\u00e9 l\u2019intero gregge di Cristo, distolto dai velenosi pascoli dell\u2019errore, si alimentasse con il cibo della celeste dottrina e perch\u00e9, dopo aver eliminato ci\u00f2 che porta allo scisma, tutta la Chiesa si mantenesse una e, appoggiata sul suo fondamento, resistesse incrollabile contro le porte dell\u2019inferno.\n\nMa poich\u00e9 proprio in questo tempo, nel quale si sente particolarmente il bisogno della salutare presenza del ministero Apostolico, si trovano parecchie persone che si oppongono al suo potere, riteniamo veramente necessario proclamare, in modo solenne, la prerogativa che l\u2019unigenito Figlio di Dio si \u00e8 degnato di legare al supremo ufficio pastorale.\n\nPerci\u00f2 Noi, mantenendoci fedeli alla tradizione ricevuta dai primordi della fede cristiana, per la gloria di Dio nostro Salvatore, per l\u2019esaltazione della religione Cattolica e per la salvezza dei popoli cristiani, con l\u2019approvazione del sacro Concilio proclamiamo e definiamo dogma rivelato da Dio che il Romano Pontefice, quando parlaex cathedra, cio\u00e8 quando esercita il suo supremo ufficio di Pastore e di Dottore di tutti i cristiani, e in forza del suo supremo potere Apostolico definisce una dottrina circa la fede e i costumi, vincola tutta la Chiesa, per la divina assistenza a lui promessa nella persona del beato Pietro, gode di quell\u2019infallibilit\u00e0 con cui il divino Redentore volle fosse corredata la sua Chiesa nel definire la dottrina intorno alla fede e ai costumi: pertanto tali definizioni del Romano Pontefice sono immutabili per se stesse, e non per il consenso della Chiesa.\n\nSe qualcuno quindi avr\u00e0 la presunzione di opporsi a questa Nostra definizione, Dio non voglia!: sia anatema.\n\nDato a Roma, nella pubblica sessione celebrata solennemente nella Basilica Vaticana, nell\u2019anno 1870 dell\u2019Incarnazione del Signore, il 18 luglio, venticinquesimo anno del Nostro Pontificato.\n\n*U. Bellocchi (a cura di),Tutte le Encicliche e i principali documenti pontifici emanati dal 1740,vol. IV: Pio IX(1846-1878), pp. 334-340, 1995, Libreria Editrice Vaticana, Citt\u00e0 del Vaticano.",
    "URL": "https://www.vatican.va/archive/hist_councils/i-vatican-council/documents/vat-i_const_18700718_pastor-aeternus_it.html"
  }
]